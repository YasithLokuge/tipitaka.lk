{
    "filename": "kn-nc",
    "pages": [
        {
            "pageNum": 2,
            "pali": {
                "entries": [
                    {
                        "type": "centered",
                        "text": "සුත්තන්තපිටකෙ-ඛුද්දකනිකායෙ",
                        "level": 2
                    },
                    {
                        "type": "heading",
                        "text": "චුල්ලනිද්දෙසපාළි",
                        "level": 5
                    },
                    {
                        "type": "centered",
                        "text": "නමො තස්ස භගවතො අරහතො සම්මාසම්බුද්ධස්ස",
                        "level": 1
                    },
                    {
                        "type": "heading",
                        "text": "පාරායන වග්ගො",
                        "level": 2,
                        "keyOffset": 0
                    },
                    {
                        "type": "heading",
                        "text": "වත්ථුගාථා",
                        "level": 1,
                        "keyOffset": 0
                    },
                    {
                        "type": "gatha",
                        "text": "1. කොසලානං පුරා රම්මා-අගමා දක්ඛිණාපථං\nආකිඤ්චඤ්ඤං පත්ථයානො-බ්රාහ්මණො මන්තපාරගූ.",
                        "level": 1
                    },
                    {
                        "type": "gatha",
                        "text": "2. සො අස්සකස්ස{2} විසයෙ-මූලකස්ස{3} සමාසනෙ\nවසී ගොදාවරී{4} කූලෙ-උඤ්ඡෙන ච ඵලෙන ච.",
                        "level": 1
                    },
                    {
                        "type": "gatha",
                        "text": "3. තස්සෙ ව{5} උපනිස්සාය-ගාමො ච විපුලො අහු\nතතො ජාතෙන ආයෙන-මහායඤ්ඤමකප්පයී.",
                        "level": 1
                    },
                    {
                        "type": "gatha",
                        "text": "4. මහායඤ්ඤං යජිත්වාන-පුන පාවිසි අස්සමං\nතස්මිං{5} පතිපවිට්ඨම්හි{6}-අඤ්ඤො ආගඤ්ඡි{7} බ්රාහ්මණො.",
                        "level": 1
                    },
                    {
                        "type": "gatha",
                        "text": "5. උග්ඝට්ටපාදො තසිතො-පඞ්කදන්තො රජස්සිරො\nසො ච නං උපසංකම්ම-සතානි පඤ්ච යාචති.",
                        "level": 1
                    },
                    {
                        "type": "gatha",
                        "text": "6. තමෙනං බාවරී දිස්වා-ආසනෙන නිමන්තයී\nසුඛං ච කුසලං පුච්ඡි-ඉදං වචනමබ්රවී.",
                        "level": 1
                    },
                    {
                        "type": "gatha",
                        "text": "7. යං ඛො මමං දෙය්යධම්මං-සබ්බං විස්සජ්ජිතං{8} මයා\nඅනුජානාහි මෙ බ්රහ්මෙ-නත්ථි පඤ්ච සතානි මෙ.",
                        "level": 1
                    },
                    {
                        "type": "gatha",
                        "text": "8. සචෙ මෙ යාචමානස්ස-භවං නානුපදස්සති\nසත්තමෙ දිවසෙ තුය්හං-මුද්ධා ඵලතු සත්තධා.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. චූළනිද්දෙසො-ස්යා."
                    },
                    {
                        "type": "footnote",
                        "text": "2. අයකස්ස-සී."
                    },
                    {
                        "type": "footnote",
                        "text": "3. මළකස්ස-මඡසං, සී."
                    },
                    {
                        "type": "footnote",
                        "text": "4. ගොධාවරී-බ, ස්යාං"
                    },
                    {
                        "type": "footnote",
                        "text": "5. තංයෙව. මඡසං, ව."
                    },
                    {
                        "type": "footnote",
                        "text": "6. පටී පවීට්ඨම්හි-ම ඡ සං. සී, ස්යා"
                    },
                    {
                        "type": "footnote",
                        "text": "7. ආගච්ඡි-සී."
                    },
                    {
                        "type": "footnote",
                        "text": "8. විසජ්ජිතං-මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 4,
            "pali": {
                "entries": [
                    {
                        "type": "gatha",
                        "text": "9. අභිසඞ්ඛරිත්වා කුහකො-භෙරවං සො අකිත්තයී\nතස්ස තං වචනං සුත්වා-බාවරී දුක්ඛිතො අහු.",
                        "level": 1
                    },
                    {
                        "type": "gatha",
                        "text": "10. උස්සුස්සති{1} අනාහාරො-සොකසල්ලසමප්පිතො\nඅථො’පි එවංචිත්තස්ස-ඣානෙ න රමතී මනො.",
                        "level": 1
                    },
                    {
                        "type": "gatha",
                        "text": "11. උත්රස්තං දුක්ඛිතං දිස්වා-දෙවතා අත්ථකාමිනී\nබාවරිං උපසඞ්කම්ම-ඉදං වචනමබ්රවී.",
                        "level": 1
                    },
                    {
                        "type": "gatha",
                        "text": "12. න සො මුද්ධං පජානාති-කුහකො සො ධනත්ථිකො\nමුද්ධනි මුද්ධපාතෙ වා-ඤාණං තස්ස න විජ්ජති.",
                        "level": 1
                    },
                    {
                        "type": "gatha",
                        "text": "13. භොතී චරහි ජානාති-තං මෙ අක්ඛාහි පුච්ඡිතා{2}\nමුද්ධං මුද්ධාධිපාතං ච-තං සුණොම වචො තව.",
                        "level": 1
                    },
                    {
                        "type": "gatha",
                        "text": "14. අහම්පෙතං{3} න ජානාමි-ඤාණං මෙත්ථ{4} න විජ්ජති\nමුද්ධං මුද්ධාධිපාතො{5} ච-ජිනානං හෙතදස්සනං.",
                        "level": 1
                    },
                    {
                        "type": "gatha",
                        "text": "15. අථ කො චරහි ජානාති-අස්මිං පුථවි{6} මණ්ඩලෙ\nමුද්ධං මුද්ධාධිපාතං ච-තං මෙ{7} අක්ඛාහි දෙවතෙ,",
                        "level": 1
                    },
                    {
                        "type": "gatha",
                        "text": "16. පුරා කපිලවත්ථුම්හා-නික්ඛන්තො ලොකනායකො\nඅපච්චො ඔක්කාකරාජස්ස-සක්යපුත්තො පභඞ්කරො.",
                        "level": 1
                    },
                    {
                        "type": "gatha",
                        "text": "17. සො හි බ්රාහ්මණ, සම්බුද්ධො-සබ්බධම්මාන පාරගු\nසබ්බාභිඤ්ඤාබලප්පත්තො-සබ්බධම්මෙසු චක්ඛුමා\nසබ්බකම්මක්ඛයං{8} පත්තො-විමුත්තො උපධිසඞ්ඛයෙ{9}.",
                        "level": 1
                    },
                    {
                        "type": "gatha",
                        "text": "18. බුද්ධො සො භගවා ලොකෙ-ධම්මං දෙසෙති චක්ඛුමා\nතං ත්වං ගන්ත්වාන පුච්ඡස්සූ-සො තෙ තං ව්යාකරිස්සති{10}.",
                        "level": 1
                    },
                    {
                        "type": "gatha",
                        "text": "19. සම්බුද්ධොති වචො සුත්වා-උදග්ගො බාවරී අහු\nසොකස්ස තනුකො ආසි-පීතිඤ්ච විපුලං ලභි.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. උස්සූයති-සී."
                    },
                    {
                        "type": "footnote",
                        "text": "2. පුච්ඡිතො-සු, P T S."
                    },
                    {
                        "type": "footnote",
                        "text": "3. අහමෙතං-ව."
                    },
                    {
                        "type": "footnote",
                        "text": "4. ඤාණමෙත්ථ-ව."
                    },
                    {
                        "type": "footnote",
                        "text": "5. මුද්ධා විපාතො-ව."
                    },
                    {
                        "type": "footnote",
                        "text": "6. පුථුවි-සී"
                    },
                    {
                        "type": "footnote",
                        "text": "7. තං වෙ-නා, සු."
                    },
                    {
                        "type": "footnote",
                        "text": "8. සබ්බ ධම්මක්ඛයං-සු, P T S."
                    },
                    {
                        "type": "footnote",
                        "text": "9. උපධික්ඛයෙ-මඡසං."
                    },
                    {
                        "type": "footnote",
                        "text": "10. බ්යාකරිස්සති-ව, P T S."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 6,
            "pali": {
                "entries": [
                    {
                        "type": "gatha",
                        "text": "20. සො බාවරී අත්තමනො උදග්ගො\nතං දෙවතං පුච්ඡති වෙදජාතො\nකතමම්හි{1} ගාමෙ නිගමම්හි වා පුන{2}\nකතමම්හි වා ජනපදෙ ලොකනාථො\nයත්ථ ගන්ත්වා නමස්සෙමු{3}-සම්බුද්ධං දිපදුත්තමං.",
                        "level": 2
                    },
                    {
                        "type": "gatha",
                        "text": "21. සාවත්ථියං කොසලමන්දිරෙ ජිනො\nපහූතපඤ්ඤො වරභූරිමෙධසො\nසො සක්යපුත්තො විධුරො අනාසවො\nමුද්ධාධිපාතස්ස විදූ නරාසභො.",
                        "level": 2
                    },
                    {
                        "type": "gatha",
                        "text": "22. තතො ආමන්තයී සිස්සෙ-බ්රාහ්මණො මන්තපාරගෙ\nඑථ මාණවා අක්ඛිස්සං-සුණොථ වචනං මම.",
                        "level": 1
                    },
                    {
                        "type": "gatha",
                        "text": "23. යස්සෙසො දුල්ලභො ලොකෙ-පාතුභාවො අභිණ්හසො\nස්වජ්ජ{4} ලොකම්හි උප්පන්නො-සම්බුද්ධො ඉති විස්සුතො\nඛිප්පං ගන්ත්වාන සාවත්ථිං-පස්සව්හො දිපදුත්තමං.",
                        "level": 1
                    },
                    {
                        "type": "gatha",
                        "text": "24. කථං චරහි ජානෙමු-දිස්වා බුද්ධොති බ්රාහ්මණ\nඅජානතං නො පබ්රූහි-යථා ජානෙමු තං මයං.",
                        "level": 1
                    },
                    {
                        "type": "gatha",
                        "text": "25. ආගතානි හි මන්තෙසු-මහාපුරිසලක්ඛණා\nද්වත්තිංස ච{5} ව්යාඛ්යාතා-සමත්තා අනුපුබ්බසො.",
                        "level": 1
                    },
                    {
                        "type": "gatha",
                        "text": "26. යස්සෙතෙ හොන්ති ගත්තෙසු-මහාපුරිසලක්ඛණා\nද්වෙයෙව{6} තස්ස ගතියො-තතියා හි න විජ්ජති.",
                        "level": 1
                    },
                    {
                        "type": "gatha",
                        "text": "27. සචෙ අගාරං ආවසති{7}-විජෙය්ය පඨවිං ඉමං\nඅදණ්ඩෙන අසත්ථෙන-ධම්මෙනමනුසාසති{8}.",
                        "level": 1
                    },
                    {
                        "type": "gatha",
                        "text": "28. සචෙ ච සො පබ්බජති-අගාරා අනගාරියං\nවිවට්ටච්ඡද්දො{9} සම්බුද්ධො-අරහා භවති අනුත්තරො.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. කතම්හි-සු."
                    },
                    {
                        "type": "footnote",
                        "text": "2. පන-මඡසං."
                    },
                    {
                        "type": "footnote",
                        "text": "3. ගන්ත්වා පස්සෙමු-ව."
                    },
                    {
                        "type": "footnote",
                        "text": "4. ස්වාජ්ජ-සු, මඡසං."
                    },
                    {
                        "type": "footnote",
                        "text": "5. ද්වත්තිංසානි ච-ව, මඡසං."
                    },
                    {
                        "type": "footnote",
                        "text": "6. දුවෙ ච-සු."
                    },
                    {
                        "type": "footnote",
                        "text": "7. අජ්ඣාවසති-උ."
                    },
                    {
                        "type": "footnote",
                        "text": "8. ධම්මෙන අනුසාසති-සු, PTS."
                    },
                    {
                        "type": "footnote",
                        "text": "9. වීවට ජදො-මඡසං. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 8,
            "pali": {
                "entries": [
                    {
                        "type": "gatha",
                        "text": "29. ජාතිං ගොත්තං{1} ච ලක්ඛණං-මන්තෙ සිස්සෙ පුනාපරං{2}\nමුද්ධං මුද්ධාධිපාතං{3} ච-මනසායෙව පුච්ඡථ.",
                        "level": 1
                    },
                    {
                        "type": "gatha",
                        "text": "30. අනාවරණදස්සාවී-යදි බුද්ධො භවිස්සති\nමනසා පුච්ඡිතෙ පඤ්හෙ-වාචාය විස්සජෙස්සති{4}.",
                        "level": 1
                    },
                    {
                        "type": "gatha",
                        "text": "31. බාවරිස්ස වචො සුත්වා-සිස්සා සොළස බ්රාහ්මණා\nඅජිතො තිස්සමෙත්තෙය්යො-පුණ්ණකො අථ මෙත්තගු.",
                        "level": 1
                    },
                    {
                        "type": "gatha",
                        "text": "32. ධොතකො උපසීවො ච-නන්දො ච අථ හෙමකො\nතොදෙය්යකප්පා{5} දුභයො-ජතුකණ්ණී ච පණ්ඩිතො.",
                        "level": 1
                    },
                    {
                        "type": "gatha",
                        "text": "33. භද්රාවුධො උදයො ච-පොසාලො චාපි බ්රාහ්මණො\nමොඝරාජා ච මෙධාවී-පිංගියො ච මහාඉසි.",
                        "level": 1
                    },
                    {
                        "type": "gatha",
                        "text": "34. පච්චෙකගණිනො සබ්බෙ-සබ්බලොකස්ස විස්සුතා\nඣායී ඣානරතා ධීරා-පුබ්බවාසනවාසිතා.",
                        "level": 1
                    },
                    {
                        "type": "gatha",
                        "text": "35. බාවරිං අභිවන්දිත්වා-කත්වා ච නං පදක්ඛිණං\nජටාජිනධාරා සබ්බෙ-පක්කාමුං උත්තරාමුඛා.",
                        "level": 1
                    },
                    {
                        "type": "gatha",
                        "text": "36. මූලකස්ස{6} පතිට්ඨානං-පුරිමං මාහිස්සතිං තථා{7}\nඋජ්ජෙනිං චාපි ගොනද්ධං-වෙදිසං වනසව්හයං{8}.",
                        "level": 1
                    },
                    {
                        "type": "gatha",
                        "text": "37. කොසම්බිං චාපි සාකෙතං-සාවත්ථිං ච පුරුත්තමං\nසෙතව්යං{9} කපිලවත්ථුං-කුසිනාරං ච මන්දිරං.",
                        "level": 1
                    },
                    {
                        "type": "gatha",
                        "text": "38. පාවං ච භොගනගරං-වෙසාලිං මාගධං පුරං\nපාසාණකං චෙතියං ච-රමණීයං මනොරමං.",
                        "level": 1
                    },
                    {
                        "type": "gatha",
                        "text": "39. තසිතොවුදකං සීතං-මහාලාභං ව වාණිජො\nඡායං ඝම්මාභිතත්තොව-තුසිතා{10} පබ්බතමාරහුං.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ජාතිගොත්තං-ව, මඡසං."
                    },
                    {
                        "type": "footnote",
                        "text": "2. පුනාපරෙ-සු, PTS."
                    },
                    {
                        "type": "footnote",
                        "text": "3. මුද්ධා විපාතං-ව."
                    },
                    {
                        "type": "footnote",
                        "text": "4. විසජ්ජිස්සති-මඡසං."
                    },
                    {
                        "type": "footnote",
                        "text": "5. කප්පො-ව, සු."
                    },
                    {
                        "type": "footnote",
                        "text": "6. මලකස්ස-ව, මඡසං, අලකස්ස-කත්ථචි"
                    },
                    {
                        "type": "footnote",
                        "text": "7. පුරමාහිස්සතිං තදා-මඡසං"
                    },
                    {
                        "type": "footnote",
                        "text": "8. වනසාවත්ථිං-පු."
                    },
                    {
                        "type": "footnote",
                        "text": "9. සෙතබ්යං-PTS."
                    },
                    {
                        "type": "footnote",
                        "text": "10. තුරිතා-මඡසං, ප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 10,
            "pali": {
                "entries": [
                    {
                        "type": "gatha",
                        "text": "40. භගවා ච තස්මිං{1} සමයෙ-භික්ඛුසඞ්ඝපුරක්ඛතො\nභික්ඛුනං ධම්මං දෙසෙති-සීහොව නදතී වනෙ.",
                        "level": 1
                    },
                    {
                        "type": "gatha",
                        "text": "41. අජිතො අද්දස සම්බුද්ධං-සතරංසිං’ව භානුමං{2}\nචන්දං යථා පණ්ණරසෙ-පරිපූරිමුපාගතං{3}",
                        "level": 1
                    },
                    {
                        "type": "gatha",
                        "text": "42. අථස්ස ගත්තෙ දිස්වාන-පරිපූරං ව බ්යඤ්ජනං\nඑකමන්තං ඨිතො හට්ඨො-මනොපඤ්හෙ අපුච්ඡථ.",
                        "level": 1
                    },
                    {
                        "type": "gatha",
                        "text": "43. ආදිස්ස ජම්මනං බ්රූහි-ගොත්තං බ්රූහි සලක්ඛණං\nමන්තෙසු පාරමිං බ්රූහි-කති වාචෙති බ්රාහ්මණො.",
                        "level": 1
                    },
                    {
                        "type": "gatha",
                        "text": "44. වීසං වස්සසතං ආයු-සො ච ගොත්තෙන බාවරී\nතීණස්ස{4} ලක්ඛණා ගත්තෙ-තිණ්ණං වේදාන පාරගූ.",
                        "level": 1
                    },
                    {
                        "type": "gatha",
                        "text": "45. ලක්ඛණෙ ඉතිහාසෙ ච-සනිඝණ්ඩු සකෙටුහෙ\nපඤ්ච සතානි වාචෙති-සධම්මෙ පාරමිං ගතො.",
                        "level": 1
                    },
                    {
                        "type": "gatha",
                        "text": "46. ලක්ඛණානං පවිචයං-බාවරිස්ස නරුත්තම\nතණ්හච්ඡිද පකාසෙහි-මා නො කඞ්ඛායිතං අහු.",
                        "level": 1
                    },
                    {
                        "type": "gatha",
                        "text": "47. මුඛං ජිව්හාය ඡාදෙති-උණ්ණස්ස භමුකන්තරෙ\nකොසොහිතං වත්ථගුය්හං-එවං ජානාහි මාණව.",
                        "level": 1
                    },
                    {
                        "type": "gatha",
                        "text": "48. පුච්ඡම්හි කඤ්චි අසුණන්තො-සුත්වා පඤ්හෙ ව්යාකතෙ\nවිචින්තෙති ජනො සබ්බො-වෙදජාතො කතඤ්ජලී.",
                        "level": 1
                    },
                    {
                        "type": "gatha",
                        "text": "49. කො නු දෙවො වා බ්රාහ්මා වා-ඉන්දො වාපි සුජම්පති\nමනසා පුච්ඡිතෙ පඤ්හෙ-කමෙතං පටිභාසති.",
                        "level": 1
                    },
                    {
                        "type": "gatha",
                        "text": "50. මුද්ධං මුද්ධාධිපාතං ච-බාවරී පරිපුච්ඡති\nතං ව්යාකරොහි භගවා-කඞ්ඛං විනය නො ඉසෙ,",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. තම්හි-සු. PTS."
                    },
                    {
                        "type": "footnote",
                        "text": "2. වීතරංසිංව හාණුමං-මඡසං\nවීතරංසිව-PTS."
                    },
                    {
                        "type": "footnote",
                        "text": "3. පරිපුරං උපාගතං-ව, මඡසං\nපරිපුරිං උපාගතං-PTS."
                    },
                    {
                        "type": "footnote",
                        "text": "4. තීනස්ස-සු. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 12,
            "pali": {
                "entries": [
                    {
                        "type": "gatha",
                        "text": "51. අවිජ්ජා මුද්ධාති ජානාහි-විජ්ජා මුද්ධාධිපාතිනී\nසද්ධා සති සමාධීහි-ඡන්දවිරියෙන සංයුතා,",
                        "level": 1
                    },
                    {
                        "type": "gatha",
                        "text": "52. තතො වෙදෙන මහතා-සන්ථම්භිත්වාන{1} මාණවො\nඑකංසං අජිනං කත්වා-පාදෙසු සිරසා පතී.",
                        "level": 1
                    },
                    {
                        "type": "gatha",
                        "text": "53. බාවරී බ්රාහ්මණො භොතො-සහ සිස්සෙහි මාරිස\nඋදග්ගචිත්තො සුමනො-පාදෙ වන්දති චක්ඛුම,{2}",
                        "level": 1
                    },
                    {
                        "type": "gatha",
                        "text": "54. සුඛිතො බාවරී හොතු-සහ සිස්සෙහි බ්රාහ්මණො\nත්වං චාපි සුඛිතො හොහි-චිරං ජීවාහි මාණව,",
                        "level": 1
                    },
                    {
                        "type": "gatha",
                        "text": "55. බාවරිස්ස{3} ව තුම්හං{4} වා-සබ්බෙසං සබ්බසංසයං\nකතාවකාසා පුච්ඡව්හො-යං කිඤ්චි මනසිච්ඡථ.",
                        "level": 1
                    },
                    {
                        "type": "gatha",
                        "text": "56. සම්බුද්ධෙන කතොකාසො-නිසීදිත්වාන පඤ්ජලී\nඅජිතො පඨමං පඤ්හං-තත්ථ පුච්ඡි තථාගතං.",
                        "level": 1
                    },
                    {
                        "type": "centered",
                        "text": "වත්ථුගාථා නිට්ඨිතා",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සතථමෙභත්වාන-මඡසං."
                    },
                    {
                        "type": "footnote",
                        "text": "2. චක්ඛුමා-සු."
                    },
                    {
                        "type": "footnote",
                        "text": "3. බ්රවරිස්සව-සි, ව, අ.\nබාවාරියස්ස-සු. වි."
                    },
                    {
                        "type": "footnote",
                        "text": "4. තුය්හං-සි, සු., වි."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 14,
            "pali": {
                "entries": [
                    {
                        "type": "heading",
                        "text": "1. අජිතමාණව පුච්ඡා. ",
                        "level": 1
                    },
                    {
                        "type": "gatha",
                        "text": "1-1 කෙනස්සු නිවුතො ලොකො (ඉච්චායස්මා අජිතො)\nකෙනස්සු නප්පකාසති\nකිස්සාභිලෙපනං බ්රූහි\nකිං සු තස්ස මහබ්භයං.",
                        "level": 2
                    },
                    {
                        "type": "gatha",
                        "text": "1-2 අවිජ්ජාය නිවුතො ලොකො (අජිතාති භගවා)\nවෙවිච්ඡා{5} පමාදා නප්පකාසති\nජප්පාභිලෙපනං බ්රූමි\nදුක්ඛමස්ස මහබ්භයං.",
                        "level": 2
                    },
                    {
                        "type": "gatha",
                        "text": "1-3 සවන්ති සබ්බධි සොතා (ඉච්චායස්මා අජිතො)\nසොතානං කිං නිවාරණං\nසොතානං සංවරං බ්රූහි\nකෙන සොතා පිථියරෙ{1}.",
                        "level": 2
                    },
                    {
                        "type": "gatha",
                        "text": "1-4 යානි සොතානි ලොකස්මිං (අජිතානි භගවා)\nසති තෙසං නිවාරණං\nසොතානං සංවරං බ්රූමි\nපඤ්ඤායෙතෙ පිථියරෙ.",
                        "level": 2
                    },
                    {
                        "type": "gatha",
                        "text": "1-5 පඤ්ඤා චෙව සතී චාපි{2} (ඉච්චායස්මා අජිතො)\nනාමරූපං ච මාරිස\nඑතං මෙ පුට්ඨො පබ්රූහි\nකත්ථෙතං උපරුජ්ඣති.",
                        "level": 2
                    },
                    {
                        "type": "gatha",
                        "text": "1-6 යමෙතං පඤ්හං අපුච්ඡි\nඅජිත තං වදාමි තෙ\nයත්ථ නාමං ච රූපං ච\nඅසෙසං උපරුජ්ඣති\nවිඤ්ඤාණස්ස නිරොධෙන\nඑත්ථෙතං උපරුජ්ඣති.",
                        "level": 2
                    },
                    {
                        "type": "gatha",
                        "text": "1-7 යෙ ච සඞ්ඛාතධම්මා{3} සෙ\nයෙ ච සෙඛා පුථූ ඉධ\nතෙසං මෙ නිපකො ඉරියං\nපුට්ඨො පබ්රූහි මාරිස.",
                        "level": 2
                    },
                    {
                        "type": "gatha",
                        "text": "1-8 කාමෙසු නාභිගිජ්ඣෙය්ය\nමනසා නාවිලො සියා\nකුසලො සබ්බ ධම්මානං{4}\nසතො භික්ඛු පරිබ්බජෙ.",
                        "level": 2
                    },
                    {
                        "type": "centered",
                        "text": "අජිතමාණව පුච්ඡා-නිට්ඨිතා",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. විවිච්ඡා-ම. ඡ. සං."
                    },
                    {
                        "type": "footnote",
                        "text": "2. පිඩීයරෙ-මඡසං."
                    },
                    {
                        "type": "footnote",
                        "text": "3. සතීචෙව-සු."
                    },
                    {
                        "type": "footnote",
                        "text": "4. සබ්බත ධම්මා-ව"
                    },
                    {
                        "type": "footnote",
                        "text": "5. සබ්බධම්මෙසු-ස"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 16,
            "pali": {
                "entries": [
                    {
                        "type": "heading",
                        "text": "2. තිස්සමෙත්තෙය්යමාණව පුච්ඡා",
                        "level": 1
                    },
                    {
                        "type": "gatha",
                        "text": "2-1 කො’ධ{1} සන්තුසිතො ලොකෙ (ඉච්චායස්මා තිස්ස මෙත්තෙය්යො)\nකස්ස නො සන්ති ඉංජිතා\nකො උභන්තමභිඤ්ඤාය\nමජ්ඣෙමන්තා න ලිප්පති{2}\nකං බ්රූසි මහාපුරිසො’ති\nකො’ධ සිබ්බනිමච්චගා{3}?",
                        "level": 2
                    },
                    {
                        "type": "gatha",
                        "text": "2-2 කාමෙසු බ්රහ්මචරියවා (මෙත්තෙය්යා’ති භගවා)\nවීතතණ්හො සදා සතො\nසඞ්ඛාය නිබ්බුතො භික්ඛු\nතස්ස නො සන්ති ඉඤ්ජිතා.",
                        "level": 2
                    },
                    {
                        "type": "gatha",
                        "text": "2-3 සො උභන්තමභිඤ්ඤාය\nමජ්ඣෙ මන්තා න ලිප්පති\nතං බ්රූමි මහා පුරිසො’ති\nසො{4}’ධ සිබ්බනිමච්චගා.",
                        "level": 2
                    },
                    {
                        "type": "centered",
                        "text": "තිස්සමෙත්තෙය්යමාණවපුච්ඡා නිට්ඨිතා. ",
                        "level": 1
                    },
                    {
                        "type": "heading",
                        "text": "3. පුණ්ණකමාණව පුච්ඡා",
                        "level": 1
                    },
                    {
                        "type": "gatha",
                        "text": "3-1 අනෙජං මූලදස්සාවිං (ඉච්චායස්මා පුණ්ණකො)\nඅත්ථි පඤ්හෙන{5} ආගමං\nකිංනිස්සිතා ඉසයො මනුජා\nඛත්තියා බ්රාහ්මණා{6} දෙවතානං\nයඤ්ඤමකප්පයිංසු පුථු{7} ඉධ ලොකෙ\nපුච්ඡාමි තං භගවා බ්රූහි මෙතං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. කොඉධ සන්තුස්සිතො-ව"
                    },
                    {
                        "type": "footnote",
                        "text": "2. නලිම්පති-ව"
                    },
                    {
                        "type": "footnote",
                        "text": "3. මජ්ඣගා-ව"
                    },
                    {
                        "type": "footnote",
                        "text": "4. සොධ-සු"
                    },
                    {
                        "type": "footnote",
                        "text": "5. පඤ්හෙනාගමං-සු"
                    },
                    {
                        "type": "footnote",
                        "text": "6. බ්රාහ්මණ (දදච) සු"
                    },
                    {
                        "type": "footnote",
                        "text": "7. පුථූධ - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 18,
            "pali": {
                "entries": [
                    {
                        "type": "gatha",
                        "text": "3-2 යෙ කෙචි ‘මෙ ඉසයො මනුජා (පුණ්ණකා’ති භගවා)\nඛත්තියා බ්රාහ්මණා දෙවතානං\nයඤ්ඤමකප්පයිංසු පුථු ඉධ ලොකෙ\nආසිංසමානා{1} පුණ්ණක ඉත්ථභාවං\nජරංසිතා යඤ්ඤමකප්පයිංසු.",
                        "level": 2
                    },
                    {
                        "type": "gatha",
                        "text": "3-3 යෙ කෙචි ‘මෙ ඉසයො මනුජා (ඉච්චායස්මා පුණ්ණකො)\nඛත්තියා බ්රාහ්මණා දෙවතානං\nයඤ්ඤමකප්පයිංසු පුථු ඉධ ලොකෙ\nකච්චිස්සු තෙ භගවා යඤ්ඤපථෙ අප්පමත්තා\nඅතාරු ජාතිං ච ජරං ච මාරිස\nපුච්ඡාමි තං භගවා බ්රූහි මෙතං.",
                        "level": 2
                    },
                    {
                        "type": "gatha",
                        "text": "3-4 ආසිංසන්ති{2} ථොමයන්ති අභිජප්පන්ති ජුහන්ති (පුණ්ණකාති භගවා)\nකාමාභි{3}ජප්පන්ති පටිච්ච ලාභං\nතෙ යාජයොගා භවරාගරත්තා\nනාත{4}රිංසු ජාතිජරන්ති බ්රූමි.",
                        "level": 2
                    },
                    {
                        "type": "gatha",
                        "text": "3-5 තෙ චෙ නාතරිංසු යාජයොගා (ඉච්චායස්මා පුණ්ණකො)\nයඤ්ඤෙහි ජාතිඤ්ච ජරඤ්ච මාරිස\nඅථ කො චරහි දෙවමනුස්සලොකෙ\nඅතාරි ජාතිං ච ජරං ච මාරිස\nපුච්ඡාමි තං භගවා බ්රූහි මෙතං.",
                        "level": 2
                    },
                    {
                        "type": "gatha",
                        "text": "3-6 සඞ්ඛාය ලොකස්මිං පරොවරානි{5} (පුණ්ණකාති භගවා)\nයස්සිඤ්ජිතං නත්ථි කුහිඤ්චි ලොකෙ\nසන්තො විධූමො අනීඝො නිරාසො\nඅතාරි සො ජාති ජරන්ති බ්රූමි’ති.",
                        "level": 2
                    },
                    {
                        "type": "centered",
                        "text": "පුණ්ණකමාණව පුච්ඡා-නිට්ඨිතා",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ආසීසමානා-ව"
                    },
                    {
                        "type": "footnote",
                        "text": "2. ආසිසන්ති-ව"
                    },
                    {
                        "type": "footnote",
                        "text": "3. කාමෙහි-අටුවා"
                    },
                    {
                        "type": "footnote",
                        "text": "4. නාතාරිංසු-ම ඡ සං."
                    },
                    {
                        "type": "footnote",
                        "text": "5. පරොපරානි-ව-P T S."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 20,
            "pali": {
                "entries": [
                    {
                        "type": "heading",
                        "text": "4. මෙත්තගූමාණව පුච්ඡා",
                        "level": 1
                    },
                    {
                        "type": "gatha",
                        "text": "4-1 පුච්ඡාමි තං භගවා බ්රූහි මෙතං (ඉච්චායස්මා මෙත්තගූ)\nමඤ්ඤාමි තං වෙදගුං භාවිතත්තං\nකුතොනු දුක්ඛා{1} සමුදාගතා ඉමෙ\nයෙ කෙචි ලොකස්මිං අනෙකරූපා.",
                        "level": 2
                    },
                    {
                        "type": "gatha",
                        "text": "4-2 දුක්ඛස්ස වෙ මං{2} පභවං අපුච්ඡසි (මෙත්තගූ’ති භගවා)\nතං තෙ පවක්ඛාමි යථා පජානං\nඋපධිනිදානා පභවන්ති දුක්ඛා\nයෙ කෙචි ලොකස්මිං අනෙකරූපා.",
                        "level": 2
                    },
                    {
                        "type": "gatha",
                        "text": "4-3 යො වෙ{3} අවිද්වා උපධිං කරොති\nපුනප්පුනං දුක්ඛමුපෙති මන්දො\nතස්මා පජානං{4} උපධිං න කයිරා\nදුක්ඛස්ස ජාතිප්පභවානුපස්සී.",
                        "level": 2
                    },
                    {
                        "type": "gatha",
                        "text": "4-4 යන්තං අපුච්ඡිම්හ අකිත්තයී{5} නො (ඉච්චායස්මා මෙත්තගූ)\nඅඤ්ඤං තං{6} පුච්ඡාම{7} තදිඞ්ඝ බ්රූහි\nකථන්නු ධීරා විතරන්ති ඔඝං\nජාති ජරං සොකපරිද්දවං ච{8}\nතං මෙ මුනී සාධු වියාකරොහි\nතථා හි තෙ විදිතො එස ධම්මො.",
                        "level": 2
                    },
                    {
                        "type": "gatha",
                        "text": "4-5 කිත්තයිස්සාමි තෙ ධම්මං (මෙත්තගූති භගවා)\nදිට්ඨෙ{9} ධම්මෙ අනීතිහං\nයං විදිත්වා සතො චරං\nතරෙ ලොකෙ විසත්තිකං.",
                        "level": 2
                    },
                    {
                        "type": "gatha",
                        "text": "4-6 තං චාහං අභිනන්දාමි\nමහෙසී ධම්මමුත්තමං\nයං විදිත්වා සතො චරං\nතරෙ ලොකෙ විසත්තිකං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. දුක්ඛාය සදාගතා-සු"
                    },
                    {
                        "type": "footnote",
                        "text": "2. චෙමං-ව-වී"
                    },
                    {
                        "type": "footnote",
                        "text": "3. යොචෙ-ව-වී"
                    },
                    {
                        "type": "footnote",
                        "text": "4. තස්මාභිජානං-සු"
                    },
                    {
                        "type": "footnote",
                        "text": "5. අකිත්තියීනො-ව-වි"
                    },
                    {
                        "type": "footnote",
                        "text": "6. අඤ්ඤෙත්වං-වි"
                    },
                    {
                        "type": "footnote",
                        "text": "7. පුච්ඡාමි-උ-සු"
                    },
                    {
                        "type": "footnote",
                        "text": "8. පරිදෙවංච-ව-වී\nපරිද්දංච-සු"
                    },
                    {
                        "type": "footnote",
                        "text": "9. දිට්ඨෙව ධම්මෙව-ව-සු-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 22,
            "pali": {
                "entries": [
                    {
                        "type": "gatha",
                        "text": "4-7 යං කිඤ්චි සම්පජානාසි{1} (මෙත්තගූ’ති භගවා)\nඋද්ධං අධො තිරියං චාපි මජ්ඣෙ\nඑතෙසු නන්දිං{2} ච නිවෙසනං ච\nපනුජ්ජ විඤ්ඤාණං භවෙ න තිට්ඨෙ.",
                        "level": 2
                    },
                    {
                        "type": "gatha",
                        "text": "4-8 එවංවිහාරී සතො අප්පමත්තො\nභික්ඛු චරං හිත්වා මමායිතානි\nජාතිං ජරං සොකපරිද්දවඤ්ච{3}\nඉධෙව විද්වා පජහෙය්ය දුක්ඛං.",
                        "level": 2
                    },
                    {
                        "type": "gatha",
                        "text": "4-9 එතාභිනන්දාමී වචො මහෙසිනො (ඉච්චායස්මා මෙත්තගූ)\nසුකිත්තිතං ගොතම නූපධීකං\nඅද්ධා හි භගවා පහාසි දුක්ඛං\nතථා හි තෙ විදිතො එස ධම්මො.",
                        "level": 2
                    },
                    {
                        "type": "gatha",
                        "text": "4-10 තෙ චාපි නූන පජහෙය්යු දුක්ඛං\nයෙ ත්වං මුනී අට්ඨිතං ඔවදෙය්ය\nතං තං නමස්සාමි සමෙච්ච නාග\nඅප්පෙව මං (භගවා) අට්ඨිතං ඔවදෙය්ය.",
                        "level": 2
                    },
                    {
                        "type": "gatha",
                        "text": "4-11 යං බ්රාහ්මණං වෙදගුං{4} ආභිජඤ්ඤා (මෙත්තගූ’ති භගවා)\nඅකිඤ්චනං කාමභවෙ අසත්තං\nඅද්ධා හි සො ඔඝමිමං අතාරී\nතිණ්ණො ච පාරං අඛිලො අකඞ්ඛො.",
                        "level": 2
                    },
                    {
                        "type": "gatha",
                        "text": "4-12 විද්වා ච යො{5} වෙදගූ නරො ඉධ\nභවාභවෙ සඞ්ගමිමං විසජ්ජ\nසො වීතතණ්හො අනීඝො නිරාසො\nඅතාරි සො ජාතිජරන්ති බ්රූමී ති.",
                        "level": 2
                    },
                    {
                        "type": "centered",
                        "text": "මෙත්තගූමාණව පුච්ඡා-නිට්ඨිතා",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සංජානිසි-ව-වි"
                    },
                    {
                        "type": "footnote",
                        "text": "2. නන්දි ච-ව-වි"
                    },
                    {
                        "type": "footnote",
                        "text": "3. පරිදෙවංච-ව-වි"
                    },
                    {
                        "type": "footnote",
                        "text": "4. වෙදගු මභිජඤ්ඤා-සු"
                    },
                    {
                        "type": "footnote",
                        "text": "5. විද්වාච සො-PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 24,
            "pali": {
                "entries": [
                    {
                        "type": "heading",
                        "text": "5. ධොතකමාණව පුච්ඡා",
                        "level": 1
                    },
                    {
                        "type": "gatha",
                        "text": "5-1 පුච්ඡාමි තං භගවා බ්රූහි මෙතං (ඉච්චායස්මා ධොතකො)\nවාචා’භිකඞ්ඛාමි මහෙසි තුය්හං\nතව සුත්වාන නිග්ඝොසං{1}\nසික්ඛෙ නිබ්බානමත්තනො.",
                        "level": 2
                    },
                    {
                        "type": "gatha",
                        "text": "5-2 තෙන හාතප්පං කරොහි (ධොතකා’ති භගවා)\nඉධෙව නිපකො සතො\nඉතො සුත්වාන නිග්ඝොසං\nසික්ඛෙ නිබ්බානමත්තනො.",
                        "level": 2
                    },
                    {
                        "type": "gatha",
                        "text": "5-3 පස්සාමහං දෙව මනුස්ස ලොකෙ (ඉච්චායස්මා ධොතකො)\nඅකිඤ්චනං බ්රාහ්මණමිරියමානං\nතං තං නමස්සාමි සමන්තචක්ඛු\nපමුඤ්ච මං සක්ක{2} කථංකථාහි.",
                        "level": 2
                    },
                    {
                        "type": "gatha",
                        "text": "5-4 නාහං සහිස්සාමි{3} පමොචනාය (ධොතකා’ති භගවා)\nකථංකථිං ධොතක කඤ්චි ලොකෙ\nධම්මං ච සෙට්ඨං ආජානමානො\nඑවං තුවං ඔඝමිමං තරෙසි.",
                        "level": 2
                    },
                    {
                        "type": "gatha",
                        "text": "5-5 අනුසාස බ්රහ්මෙ කරුණායමානො (ඉච්චායස්මා ධොතකො)\nවිවෙකධම්මං යමහං විජඤ්ඤං\nයථාහං{4} ආකාසො’ව අව්යාපජ්ජමානො{5}\nඉධෙව සන්තො අසිතො චරෙය්යං.",
                        "level": 2
                    },
                    {
                        "type": "gatha",
                        "text": "5-6 කිත්තයිස්සාමි තෙ සන්තිං{6} (ධොතකා’ති භගවා)\nදිට්ඨෙ ධම්මෙ අනීතිහං\nයං විදිත්වා සතො චරං\nතරෙ ලොකෙ විසත්තිකං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. නිඝොසං-වි-ව"
                    },
                    {
                        "type": "footnote",
                        "text": "2. මං මග්ග-වි-ව"
                    },
                    {
                        "type": "footnote",
                        "text": "3. ස ගමිස්සාමි-සි-මු"
                    },
                    {
                        "type": "footnote",
                        "text": "4. යථාහමාකාසො-සු"
                    },
                    {
                        "type": "footnote",
                        "text": "5. අබ්යාපජ්ඣමානො-වි-ව-PTS."
                    },
                    {
                        "type": "footnote",
                        "text": "6. තෙ සන්ති-වි-ව"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 26,
            "pali": {
                "entries": [
                    {
                        "type": "gatha",
                        "text": "5-7 තං{1} චාහං අභිනන්දාමි (ඉච්චායස්මා ධොතකො)\nමහෙසි සන්ති මුත්තමං\nයං විදිත්වා සතො චරං\nතරෙ ලොකෙ විසත්තිකං.",
                        "level": 2
                    },
                    {
                        "type": "gatha",
                        "text": "5-8 යං කිඤ්චි සම්පජානාසි (ධොතකා’ති භගවා)\nඋද්ධං අධො තිරියං චාපි මජ්ඣෙ\nඑතං විදිත්වා සඞ්ගො’ති ලොකෙ\nභවාභවාය මාකාසි තණ්හන්ති.",
                        "level": 2
                    },
                    {
                        "type": "centered",
                        "text": "ධොතකමාණව පුච්ඡා-නිට්ඨිතා. ",
                        "level": 1
                    },
                    {
                        "type": "heading",
                        "text": "6. උපසීවමාණව පුච්ඡා",
                        "level": 1
                    },
                    {
                        "type": "gatha",
                        "text": "6-1 එකො අහං සක්ක, මහන්ත මොඝං (ඉච්චායස්මා උපසීවො)\nඅනිස්සිතො නො විසහාමි තරිතුං{2}\nආරම්මණං බ්රූහි සමන්තචක්ඛු\nයං නිස්සිතො ඔඝමිමං තරෙය්යං.",
                        "level": 2
                    },
                    {
                        "type": "gatha",
                        "text": "6-2 ආකිඤ්චඤ්ඤං පෙක්ඛමානො සතීමා (උපසීවා’ති භගවා)\nනත්ථීති නිස්සාය තරස්සු ඔඝං\nකාමෙ පහාය විරතො කථාහි\nතණ්හක්ඛයං නත්තමහාභිපස්ස{3}.",
                        "level": 2
                    },
                    {
                        "type": "gatha",
                        "text": "6-3 සබ්බෙසු කාමෙසු යො වීතරාගො (ඉච්චා යස්මා උපසීවො)\nආකිඤ්චඤ්ඤං නිස්සිතො හිත්ව අඤ්ඤං{4}\nසඤ්ඤා විමොක්ඛෙ පරමෙ’ධිමුත්තො\nතිට්ඨෙ නු සො තත්ථ අනානුයායි{5}",
                        "level": 2
                    },
                    {
                        "type": "gatha",
                        "text": "6-4 සබ්බෙසු කාමෙසු යො වීතරාගො (උපසීවාති භගවා)\nආකිඤ්චඤ්ඤං නිස්සිතො හිත්වමඤ්ඤං\nසඤ්ඤාවිමොක්ඛෙ පරමෙ’ධිමුත්තො\nතිට්ඨෙය්ය සො තත්ථ අනානුයායී.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. තංචාහමභිනන්දාමි -සූ"
                    },
                    {
                        "type": "footnote",
                        "text": "2. තාරිතුං ජ-සං,"
                    },
                    {
                        "type": "footnote",
                        "text": "3. රතතිමහාභිපස්ස-ව-වි"
                    },
                    {
                        "type": "footnote",
                        "text": "4. හිත්වා මඤ්ඤං-ම-ඡ-සං"
                    },
                    {
                        "type": "footnote",
                        "text": "5. අනානුවායී-ව-වි\nඅධිමුත්තො-P T S."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 28,
            "pali": {
                "entries": [
                    {
                        "type": "gatha",
                        "text": "6-5 තිට්ඨෙ චෙ සො තත්ථ අනානුයායී (ඉච්චායස්මා උපසීවො)\nයුගම්පි වස්සානං සමන්තචක්ඛු\nතත්ථෙව සො සීතී සියා{1} විමුත්තො\nචවෙථ{2} විඤ්ඤාණං තථාවිධස්ස.",
                        "level": 2
                    },
                    {
                        "type": "gatha",
                        "text": "6-6 අචචි යථා වාතවෙගෙන ඛිත්තා (උපසීවා’ති භගවා)\nඅත්ථං පලෙති න උපෙති සඞ්ඛං\nඑවං මුනී නාමකායා විමුත්තො\nඅත්ථං පලෙති න උපෙති{3} සඞ්ඛං.",
                        "level": 2
                    },
                    {
                        "type": "gatha",
                        "text": "6-7 අත්ථං ගතො සො උද්වා{4} සො නත්ථි (ඉච්චායස්මා උපසීවො)\nඋදාහු වෙ සස්සතියා අරොගො\nතං මෙ මුනී සාධු වියාකරොහි\nතථා හි තෙ විදිතො එස ධම්මො.",
                        "level": 2
                    },
                    {
                        "type": "gatha",
                        "text": "6-8 අත්ථං ගතස්ස න පමාණමත්ථි (උපසීවාති භගවා)\nයෙන නං වජ්ජු තං තස්ස නත්ථි\nසබ්බෙසු ධම්මෙසු සමූහතෙසු\nසමූහතා වාදපථාපි සබ්බෙ’ති.",
                        "level": 2
                    },
                    {
                        "type": "centered",
                        "text": "උපසීවමාණව පුච්ඡා නිට්ඨිතා. ",
                        "level": 1
                    },
                    {
                        "type": "heading",
                        "text": "7. නන්දමාණව පුච්ඡා",
                        "level": 1
                    },
                    {
                        "type": "gatha",
                        "text": "7-1 සන්ති ලොකෙ මුනයො (ඉච්චායස්මා නන්දො)\nජනා වදන්ති තයිදං කථංසු\nඤාණූපපන්නං නො මුනිං වදන්ති\nඋදාහු වෙ ජීවිතෙනූපපන්නං.",
                        "level": 2
                    },
                    {
                        "type": "gatha",
                        "text": "7-2 න දිට්ඨියා න සුතියා න ඤාණෙන (නන්දා’ති භගවා)\nමුනීධ නන්ද කුසලා වදන්ති\nවිසෙනි කත්වා අනීඝා නිරාසා\nචරන්ති යෙ තෙ මුනයො’ති බ්රූමි.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සො තියා විමුත්තො-ව-වි"
                    },
                    {
                        "type": "footnote",
                        "text": "2. භාවෙථ-උ-ව-වි"
                    },
                    {
                        "type": "footnote",
                        "text": "3. නොපෙති-සු"
                    },
                    {
                        "type": "footnote",
                        "text": "4. උදාතිසො නත්ථි-ව-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 30,
            "pali": {
                "entries": [
                    {
                        "type": "gatha",
                        "text": "7-3 යෙ කෙචි’මෙ සමණබ්රාහ්මණා සෙ (ඉච්චායස්මා නන්දො)\nදිට්ඨෙ{1} සුතෙනාපි වදන්ති සුද්ධිං\nසීලබ්බතෙනාපි වදන්ති සුද්ධිං\nඅනෙකරූපෙන වදන්ති සුද්ධිං\nකච්චි සු තෙ භගවා තත්ථ යථා චරන්තා\nඅතාරු ජාතිං ච ජරං ච මාරිස\nපුච්ඡාමි තං භගවා බ්රූහි මෙතං.",
                        "level": 2
                    },
                    {
                        "type": "gatha",
                        "text": "7-4 යෙ කෙචි’මෙ සමණබ්රාහ්මණා සෙ (නන්දා‘ති භගවා)\nදිට්ඨෙ සුතෙනාපි වදන්ති සුද්ධිං\nසීලබ්බතෙනාපි වදන්ති සුද්ධිං\nඅනෙකරූපෙන වදන්ති සුද්ධිං\nකිඤ්චාපි තෙ තත්ථ යථා චරන්ති\nනාතරිංසු ජාතිජරන්ති බ්රූමි.",
                        "level": 2
                    },
                    {
                        "type": "gatha",
                        "text": "7-5 යෙ කෙචි’මෙ සමණබ්රාහ්මණා සෙ (ඉච්චායස්මා නන්දො)\nදිට්ඨෙ{2} සුතෙනාපි වදන්ති සුද්ධිං\nසීලබ්බතෙනාපි වදන්ති සුද්ධිං\nඅනෙකරූපෙන වදන්ති සුද්ධිං.",
                        "level": 2
                    },
                    {
                        "type": "gatha",
                        "text": "7-6 තෙ{3} චෙ මුනී බ්රූහි අනොඝතිණ්ණෙ{4}\nඅථ කො චරහි දෙවමනුස්සලොකෙ\nඅතාරි ජාතිඤ්ච ජරඤ්ච මාරිස\nපුච්ඡාමි තං භගවා බ්රූහි මෙතං.",
                        "level": 2
                    },
                    {
                        "type": "gatha",
                        "text": "7-7 නාහං{5} සබ්බෙ සමණබ්රාහ්මණා සෙ (නන්දාති භගවා)\nජාති ජරාය නිවුතා’ති බ්රූමි\nයෙ සූධ දිට්ඨං ව සුතං මුතං වා\nසීලබ්බතං වාපි පහාය සබ්බං\nඅනෙකරූපම්පි පහාය සබ්බං\nතණ්හං පරිඤ්ඤාය අනාසවා සෙ\nතෙ{6} වෙ නරා ඔඝතිණ්ණා’ති බ්රූමි.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. දිට්ඨෙන-සු\nදිට්ඨසුතෙන-ව-වි-P T S.\nදිට්ඨස්සුතෙන-ම ඡ සං"
                    },
                    {
                        "type": "footnote",
                        "text": "2. කච්චිස්සු-වි-ව P T S."
                    },
                    {
                        "type": "footnote",
                        "text": "3. සචෙ-උ-සු"
                    },
                    {
                        "type": "footnote",
                        "text": "4. අනොඝ තිණ්ණො-උ-ව-වි"
                    },
                    {
                        "type": "footnote",
                        "text": "5. නාවාහං-ව-වි"
                    },
                    {
                        "type": "footnote",
                        "text": "6. යෙ තෙ නරා-උ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 32,
            "pali": {
                "entries": [
                    {
                        "type": "gatha",
                        "text": "7-8 එතාභිනන්දාමි වචො මහෙසිනො (ඉච්චායස්මා නන්දො)\nසුකිත්තිතං ගොතම නූපධීකං\nයෙ සූධ දිට්ඨං ව සුතං මුතං වා\nසීලබ්බතං වාපි පහාය සබ්බං\nඅනෙකරූපම්පි පහාය සබ්බං\nතණ්හං පරිඤ්ඤාය අනාසවා සෙ\nඅහම්පි තෙ ඔඝතිණ්ණා’ති බ්රූමීති.",
                        "level": 2
                    },
                    {
                        "type": "centered",
                        "text": "නන්දමාණව පුච්ඡා-නිට්ඨිතා. ",
                        "level": 1
                    },
                    {
                        "type": "heading",
                        "text": "8. හෙමකමාණව පුච්ඡා",
                        "level": 1
                    },
                    {
                        "type": "gatha",
                        "text": "8-1 යෙ මෙ පුබ්බෙ ව්යාකංසු (ඉච්චායස්මා හෙමකො)\nහුරං{1} ගොතමසාසනා\nඉච්චාසි{2} ඉති භවිස්සති\nසබ්බං තං ඉතිහීතිහං\nසබ්බං තං තක්කවඩ්ඪනං\nනාහං තත්ථ අභිරමිං.",
                        "level": 2
                    },
                    {
                        "type": "gatha",
                        "text": "8-2 ත්වං ච මෙ ධම්මමක්ඛාහි\nතණ්හා නිග්ඝාතනං මුනි\nයං විදිත්වා සතො චරං\nතරෙ ලොකෙ විසත්තිකං.",
                        "level": 2
                    },
                    {
                        "type": "gatha",
                        "text": "8-3 ඉධ දිට්ඨ-සුත-මුත{3}-\nවිඤ්ඤාතෙසු පියරූපෙසු හෙමක\nඡන්දරාග{4}විනොදනං\nනිබ්බානපදමච්චුතං.",
                        "level": 2
                    },
                    {
                        "type": "gatha",
                        "text": "8-4 එතදඤ්ඤාය යෙ{5} සතා\nදිට්ඨධම්මාභිනිබ්බුතා\nඋපසන්තා ච තෙ සදා\nතිණ්ණා ලොකෙ විසත්තිකන්ති.",
                        "level": 2
                    },
                    {
                        "type": "centered",
                        "text": "හෙමකමාණව පුච්ඡා-නිට්ඨිතා. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. හුදං-ව-වි"
                    },
                    {
                        "type": "footnote",
                        "text": "2. ඉච්ඡාමි ඉති-ව-වි"
                    },
                    {
                        "type": "footnote",
                        "text": "3. සුතමුතං-සු-ව-වි"
                    },
                    {
                        "type": "footnote",
                        "text": "4. ඡන්දා හට විනොදනං-ව-වි"
                    },
                    {
                        "type": "footnote",
                        "text": "5. එත මඤ්ඤාය මෙසත-ව-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 34,
            "pali": {
                "entries": [
                    {
                        "type": "heading",
                        "text": "9. තොදෙය්යමාණව පුච්ඡා",
                        "level": 1
                    },
                    {
                        "type": "gatha",
                        "text": "9-1 යස්මිං කාමා න වසන්ති (ඉච්චායස්මා තොදෙය්යො)\nතණ්හා යස්ස න විජ්ජති\nකථංකථා ච යො තිණ්ණො\nවිමොක්ඛො තස්ස කීදිසො.",
                        "level": 2
                    },
                    {
                        "type": "gatha",
                        "text": "9-2 යස්මිං කාමා න වසන්ති (තොදෙය්යාති භගවා)\nතණ්හා යස්ස න විජ්ජති\nකථංකථා ච යො තිණ්ණො\nවිමොක්ඛො තස්ස නාපරො.",
                        "level": 2
                    },
                    {
                        "type": "gatha",
                        "text": "9-3 නිරාසසො{1} සො උද ආසසානො (ඉච්චායස්මා තොදෙය්යො)\nපඤ්ඤාණ{2} වා සො උද පඤ්ඤකප්පී\nමුනිං අහං සක්ක යථා විජඤ්ඤං\nතං මෙ වියාචික්ඛ සමන්තචක්ඛු.",
                        "level": 2
                    },
                    {
                        "type": "gatha",
                        "text": "9-4 නිරාසාසො සො න සො ආසසානො\nපඤ්ඤාණවා සො න ච පඤ්ඤකප්පී\nඑවම්පි තොදෙය්ය මුනිං විජාන\nඅකිඤ්චනං කාමභවෙ අසත්තන්ති.",
                        "level": 2
                    },
                    {
                        "type": "centered",
                        "text": "තොදෙය්යමාණව පුච්ඡා-නිට්ඨිතා. ",
                        "level": 1
                    },
                    {
                        "type": "heading",
                        "text": "10. කප්පමාණව පුච්ඡා",
                        "level": 1
                    },
                    {
                        "type": "gatha",
                        "text": "10-1 මජ්ඣෙ සරස්මිං{3} තිට්ඨතං{4} (ඉච්චායස්මා කප්පො)\nඔඝෙ ජාතෙ මහබ්භයෙ\nජරාමච්චුපරෙතානං\nදීපං{5} පබ්රූහි මාරිස\nත්වං ච මෙ දීපමක්ඛාහි\nයථයිදං නාපරං සියා.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. නිරාසංසො-PTS."
                    },
                    {
                        "type": "footnote",
                        "text": "2. පඤ්ඤානං වා සො-මඡසං"
                    },
                    {
                        "type": "footnote",
                        "text": "3. පරස්මිං-වී-ව"
                    },
                    {
                        "type": "footnote",
                        "text": "4. තිට්ඨන්ති-ව-වි"
                    },
                    {
                        "type": "footnote",
                        "text": "5. දිසං-ව-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 36,
            "pali": {
                "entries": [
                    {
                        "type": "gatha",
                        "text": "10-2 මජ්ඣෙ සරස්මිං තිට්ඨිතං (කප්පාති භගවා)\nඔඝෙ ජාතෙ මහබ්භයෙ\nජරාමච්චුපරෙතානං\nදීපං පබ්රූමි කප්ප තෙ.",
                        "level": 2
                    },
                    {
                        "type": "gatha",
                        "text": "10-3 අකිඤ්චනං{1} අනාදානං\nඑතං දීපං අනාපරං\nනිබ්බානං ඉති නං බ්රූමි\nජරාමච්චුපරික්ඛයං.",
                        "level": 2
                    },
                    {
                        "type": "gatha",
                        "text": "10-4 එත දඤ්ඤාය යෙ සතා\nදිට්ඨධම්මාභිනිබ්බුතා\nන තෙ මාරවසානුගා\nන තෙ මාරස්ස පද්ධගූති.",
                        "level": 2
                    },
                    {
                        "type": "centered",
                        "text": "කප්පමාණව පුච්ඡා-නිට්ඨිතා",
                        "level": 1
                    },
                    {
                        "type": "heading",
                        "text": "11. ජතුකණ්ණීමාණව පුච්ඡා",
                        "level": 1
                    },
                    {
                        "type": "gatha",
                        "text": "11-1 සුත්වාන’හං වීරමකාමකාමිං (ඉච්චායස්මා ජාතුකණ්ණී)\nඔඝාතිගං පුට්ඨුමකාමමාගමං\nසන්තිපදං බ්රූහි සහජනෙත්ත\nයථාතච්ඡං භගවා බ්රූහි මෙතං,",
                        "level": 2
                    },
                    {
                        "type": "gatha",
                        "text": "11-2 භගවා හි කාමෙ අභිභූය්ය ඉරීයති\nආදිච්චොව පඨවිං තෙජී තෙජසා\nපරිත්තපඤ්ඤස්ස මෙ භූරිපඤ්ඤ\nආචික්ඛ ධම්මං යමහං විජඤ්ඤං\nජාතිජරාය ඉධ විප්පහානං.",
                        "level": 2
                    },
                    {
                        "type": "gatha",
                        "text": "11-3 කාමෙසු විනය ගෙධං (ජතුකණ්ණීති භගවා)\nනෙක්ඛම්මං දට්ඨු ඛෙමතො\nඋග්ගහිතං නිරත්ථං වා\nමා තෙ විජ්ජිත්ථ කිඤ්චනං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ආචිඤ්චනං-උ-ව-වී"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 38,
            "pali": {
                "entries": [
                    {
                        "type": "gatha",
                        "text": "11-4 යං පුබ්බෙ තං විසොසෙහි{1}\nපච්ඡා තෙ මාහු කිඤ්චනං\nමජ්ඣෙ{2} චෙ නො ගහෙස්සසි\nඋපසන්තො චරිස්සසි.",
                        "level": 2
                    },
                    {
                        "type": "gatha",
                        "text": "11-5 සබ්බසො නාම රූපස්මිං\nවීතගෙධස්ස{2} බ්රාහ්මණ\nආසවා’ස්ස{4} න විජ්ජන්ති\nයෙහි මච්චුවසං වජෙති.",
                        "level": 2
                    },
                    {
                        "type": "centered",
                        "text": "ජතුකණ්ණීමාණව පුච්ඡා-නිට්ඨිතා. ",
                        "level": 1
                    },
                    {
                        "type": "heading",
                        "text": "12. භද්රාවුධමාණව පුච්ඡා",
                        "level": 1
                    },
                    {
                        "type": "gatha",
                        "text": "12-1 ඔකං{5} ජහං තණ්හච්ඡිදං අනෙජං (ඉච්චායස්මා භද්රාවුධො)\nනන්දිං ජහං ඔඝතිණ්ණං විමුත්තං\nකප්පං ජහං අභියාචෙ සුමෙධං\nසුත්වාන නාගස්ස අපනමිස්සන්ති{6} ඉතො.",
                        "level": 2
                    },
                    {
                        "type": "gatha",
                        "text": "12-2 නානා ජනා ජනපදෙහි සඞ්ගතා{7}\nතව වීර{8} වාක්යං අභිකඞ්ඛමානා{9}\nතෙසං තුවං සාධු වියාකරොහි\nතථා හි තෙ විදිතො එස ධම්මො.",
                        "level": 2
                    },
                    {
                        "type": "gatha",
                        "text": "12-3 ආදානතණ්හං විනයෙථ සබ්බං (භද්රාවුධාති භගවා)\nඋද්ධං අධො තිරියං චාපි මජ්ඣෙ\nයං යං හි ලොකස්මිං උපාදියන්ති\nතෙනෙව මාරො අන්වෙති ජන්තුං.",
                        "level": 2
                    },
                    {
                        "type": "gatha",
                        "text": "12-4 තස්මා පජානං න උපාදියෙථ\nභික්ඛු සතො කිඤ්චනං සබ්බලොකෙ\nආදානසත්තෙ ඉති පෙක්ඛමානො\nපජං ඉමං මච්චුධෙය්යෙ විසත්තන්ති.",
                        "level": 2
                    },
                    {
                        "type": "centered",
                        "text": "භද්රාවුධමාණව පුච්ඡා-නිට්ඨිතා. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. වීසොසෙති-සු\nවීසොධෙති-වී-ක\nවිනොදෙති-ව"
                    },
                    {
                        "type": "footnote",
                        "text": "2. මච්ඡෙ-ව-ක-වි"
                    },
                    {
                        "type": "footnote",
                        "text": "3. වීතරොවස්ස-ව-ක-වි"
                    },
                    {
                        "type": "footnote",
                        "text": "4. ආසවාය-ව-ක-වී"
                    },
                    {
                        "type": "footnote",
                        "text": "5. ඕඝ-ව-වී-ක"
                    },
                    {
                        "type": "footnote",
                        "text": "6. අඝනවිස්සන්ති-ව-වී-ක"
                    },
                    {
                        "type": "footnote",
                        "text": "7. සංකතා-ව-වී-ක"
                    },
                    {
                        "type": "footnote",
                        "text": "8. ධීර-ව-වී-ක"
                    },
                    {
                        "type": "footnote",
                        "text": "9. අභිසංඛමානො-ව-වී-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 40,
            "pali": {
                "entries": [
                    {
                        "type": "heading",
                        "text": "13. උදයමාණව පුච්ඡා",
                        "level": 1
                    },
                    {
                        "type": "gatha",
                        "text": "13-1 ඣායිං විරජමාසීනං{1} (ඉච්චායස්මා උදයො)\nකතකිච්චං අනාසවං\nපාරගුං සබ්බධම්මානං\nඅත්ථි පඤ්හෙන ආගමං\nඅඤ්ඤාවිමොක්ඛං පබ්රූහි\nඅවිජ්ජාය පභෙදනං.",
                        "level": 2
                    },
                    {
                        "type": "gatha",
                        "text": "13-2 පහානං කාම{2} ච්ඡන්දානං (උදයාති භගවා)\nදොමනස්සාන වූභයං\nථීනස්ස ච පනූදනං\nකුක්කුච්චානං නිවාරණං",
                        "level": 2
                    },
                    {
                        "type": "gatha",
                        "text": "13-3 උපෙක්ඛා සති සංසුද්ධං\nධම්මතක්කපුරෙජවං\nඅඤ්ඤාවිමොක්ඛං පබ්රූමි\nඅවිජ්ජාය පභෙදනං.",
                        "level": 2
                    },
                    {
                        "type": "gatha",
                        "text": "13-4 කිං සු සංයොජනො ලොකො (ඉච්චායස්මා උදයො)\nකිං සු තස්ස විචාරණං\nකිස්සස්ස{3} විප්පහානෙන\nනිබ්බානමිති වුච්චති.",
                        "level": 2
                    },
                    {
                        "type": "gatha",
                        "text": "13-5 නන්දිසංයොජනො ලොකො (උදයාති භගවා)\nවිතක්කස්ස විචාරණා\nතණ්හාය විප්පහානෙන\nනිබ්බානං ඉති වුච්චති.",
                        "level": 2
                    },
                    {
                        "type": "gatha",
                        "text": "13-6 කථං සතස්ස චරතො (ඉච්චායස්මා උදයො)\nවිඤ්ඤාණං උපරුජ්ඣති\nභගවන්තං පුට්ඨුමාගම්ම\nතං සුණොම වචො තව.",
                        "level": 2
                    },
                    {
                        "type": "gatha",
                        "text": "13-7 අජ්ඣත්තං ච බහිද්ධා ච\nවෙදනං නාභිනන්දතො\nඑවං සතස්ස චරතො\nවිඤ්ඤාණං උපරුජ්ඣතීති.",
                        "level": 2
                    },
                    {
                        "type": "centered",
                        "text": "උදයමාණවපුච්ඡා-නිට්ඨිතා",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ඣායී වීරජං ආසිනං-PTS."
                    },
                    {
                        "type": "footnote",
                        "text": "2. කාම ඡන්දානං-සු"
                    },
                    {
                        "type": "footnote",
                        "text": "3. කිං යස්ස විප්පහානෙන-ම-ව වී-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 42,
            "pali": {
                "entries": [
                    {
                        "type": "heading",
                        "text": "14. පොසාලමාණව පුච්ඡා",
                        "level": 1
                    },
                    {
                        "type": "gatha",
                        "text": "14-1 යො අතීතං ආදිසති (ඉච්චායස්මා පොසාලො)\nඅනෙජො ඡින්නසංසයො\nපාරගුං සබ්බධම්මානං\nඅත්ථි පඤ්හෙන ආගමං.",
                        "level": 2
                    },
                    {
                        "type": "gatha",
                        "text": "14-2 විභූතරූපසඤ්ඤිස්ස\nසබ්බකායප්පහායිනො\nඅජ්ඣත්තං ච බහිද්ධා ච\nනත්ථි කිඤ්චීති පස්සතො\nඤාණං සක්කානු{1} පුච්ඡාමි\nකථං නෙය්යො තථාවිධො.",
                        "level": 2
                    },
                    {
                        "type": "gatha",
                        "text": "14-3 විඤ්ඤාණට්ඨිතියො සබ්බා (පොසාලාති භගවා)\nඅභිජානං තථාගතො\nතිට්ඨන්තමෙනං ජානාති\nධිමුත්තං තප්පරායණං.",
                        "level": 2
                    },
                    {
                        "type": "gatha",
                        "text": "14-4 ආකිඤ්චඤ්ඤා සම්භවං ඤත්වා{2}\nනන්දි සංයොජනං ඉති\nඑවමෙතං{3} අභිඤ්ඤාය\nතතො තත්ථ විපස්සති\nඑතං ඤාණං තථා තස්ස\nබ්රාහ්මණස්ස වුසීමතො’ති.",
                        "level": 2
                    },
                    {
                        "type": "centered",
                        "text": "පොසාලමාණව පුච්ඡා-නිට්ඨිතා. ",
                        "level": 1
                    },
                    {
                        "type": "heading",
                        "text": "15. මොඝරාජමාණව පුච්ඡා",
                        "level": 1
                    },
                    {
                        "type": "gatha",
                        "text": "15-1 ද්වාහං සක්කං අපුච්ඡිස්සං{4} (ඉච්චායස්මා මොඝරාජා)\nන මෙ ව්යාකාසි චක්ඛුමා\nයාව තතියං ච දෙවීසි{5}\nව්යාකරොතීති මෙ සුතං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සක්කන්නු- -ව-වී-ක"
                    },
                    {
                        "type": "footnote",
                        "text": "2. සම්භවං -උසු"
                    },
                    {
                        "type": "footnote",
                        "text": "3. එවමෙවං-කෙසුමි."
                    },
                    {
                        "type": "footnote",
                        "text": "4. අපුච්ඡියං-ව-වී-ක"
                    },
                    {
                        "type": "footnote",
                        "text": "5. දෙසිව-වී-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 44,
            "pali": {
                "entries": [
                    {
                        "type": "gatha",
                        "text": "15-2 අයං ලොකො පරො ලොකො\nබ්රහ්මලොකො සදෙවකො\nදිට්ඨින්තෙ{1} නාභිජානාති\nගොතමස්ස යසස්සිනො.",
                        "level": 2
                    },
                    {
                        "type": "gatha",
                        "text": "15-3 එවං{2} අභික්කන්තදස්සාවිං\nඅත්ථි පඤ්හෙන ආගමං\nකථං ලොකං අවෙක්ඛන්තං\nමච්චුරාජා න පස්සති.",
                        "level": 2
                    },
                    {
                        "type": "gatha",
                        "text": "15-4 සුඤ්ඤතො ලොකං අවෙක්ඛස්සු\nමොඝරාජ සදා සතො\nඅත්තානුදිට්ඨිං ඌහච්ච\nඑවං මච්චුතරො සියා\nඑවං ලොකං අවෙක්ඛන්තං\nමච්චුරාජා න පස්සතීති.",
                        "level": 2
                    },
                    {
                        "type": "centered",
                        "text": "මොඝරාජමාණව පුච්ඡා-නිට්ඨිතා",
                        "level": 1
                    },
                    {
                        "type": "heading",
                        "text": "16. පිඞ්ගියමාණව පුච්ඡා",
                        "level": 1
                    },
                    {
                        "type": "gatha",
                        "text": "16-1 ජීණ්ණො’හමස්මි අබලො වීතවණ්ණො (ඉච්චායස්මා පිඞ්ගියො)\nනෙත්තා න සුද්ධා සවණං න ඵාසු\nමාහං නස්සං මොමුහො අන්තරා’ව\nආචික්ඛ ධම්මං යමහං විජඤ්ඤං\nජාතිජරාය ඉධ විප්පහානං.",
                        "level": 2
                    },
                    {
                        "type": "gatha",
                        "text": "16-2 දිස්වාන රූපෙසු විහඤ්ඤමානෙ (පිඞ්ගියාති භගවා)\nරුප්පන්ති රූපෙසු ජනා පමත්තා\nතස්මා තුවං පිඞ්ගිය අප්පමත්තො\nජහස්සු රූපං අපුනබ්භවාය.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. දිට්ඨන්තෙ-කත්ථචි."
                    },
                    {
                        "type": "footnote",
                        "text": "2. එතං-සු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 46,
            "pali": {
                "entries": [
                    {
                        "type": "gatha",
                        "text": "16-3 දිසා චතස්සො විදිසා චතස්සො (ඉච්චායස්මා පිඞ්ගියො)\nඋද්ධං අධො දසදිසා ඉමායො\nන තුය්හං අදිට්ඨං අසුතං අමුතං\nඅථො අවිඤ්ඤාතං කිඤ්චි නත්ථි ලොකෙ\nආචික්ඛ ධම්මං යමහං විජඤ්ඤං\nජාතිජරාය ඉධ විප්පහානං.",
                        "level": 2
                    },
                    {
                        "type": "gatha",
                        "text": "16-4 තණ්හාධිපන්නෙ මනුජෙ පෙක්ඛමානො (පිඞ්ගියාති භගවා)\nසන්තාපජාතෙ ජරසා පරෙතෙ\nතස්මා තුවං පිඞ්ගිය අප්පමත්තො\nජහස්සු තණ්හං අපුනබ්භවායාති.",
                        "level": 2
                    },
                    {
                        "type": "centered",
                        "text": "පිඞ්ගියමාණව පුච්ඡා-නිට්ඨිතා",
                        "level": 1
                    },
                    {
                        "type": "paragraph",
                        "text": "ඉදමවොච භගවා මගධෙසු විහරන්තො පාසාණකෙ චෙතියෙ පරිවාරකසොළසානං{1} බ්රාහ්මණානං අජ්ඣට්ඨො පුට්ඨො පුට්ඨො පඤ්හං{2} ව්යාකාසි, එකමෙකස්ස චෙපි පඤ්හස්ස අත්ථමඤ්ඤාය ධම්මමඤ්ඤාය ධම්මානුධම්මං පටිපජ්ජෙය්ය ගච්ඡෙය්යෙව ජරාමරණස්ස පාරං. පාරං ගමනීයා ඉමෙ ධම්මා ති තස්මා ඉමස්ස ධම්මපරියායස්ස පාරායනංත්වෙව අධිවචනං."
                    },
                    {
                        "type": "gatha",
                        "text": "1. අජිතො තිස්ස මෙත්තෙය්යො-පුණ්ණකො අථ මෙත්තගු\nධොතකො උපසීවො ච-නන්දො ච අථ හෙමකො",
                        "level": 2
                    },
                    {
                        "type": "gatha",
                        "text": "2. තොදෙය්යකප්පා දුභයො-ජතුකණ්ණී ච පණ්ඩිතො\nභද්රාවුධො උදයො ච-පොසාලො චාපි බ්රාහ්මණො\nමොඝරාජා ච මෙධාවී-පිඞ්ගියො ච මහාඉසී",
                        "level": 2
                    },
                    {
                        "type": "gatha",
                        "text": "3. එතෙ බුද්ධං උපාගඤ්ඡුං{3}-සම්පන්නචරණං ඉසිං\nපුච්ඡන්තා{4} නිපුණෙ පඤ්හෙ-බුද්ධසෙට්ඨං උපාගමුං.",
                        "level": 2
                    },
                    {
                        "type": "gatha",
                        "text": "4. තෙසං බුද්ධො ව්යාකාසි-පඤ්හෙ පුට්ඨො යථාතථං\nපඤ්හානං වෙය්යාකරණෙන-තොසෙසි බ්රාහ්මණෙ මුනී.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පරිවාරක සොළසන්නං-P.T.S."
                    },
                    {
                        "type": "footnote",
                        "text": "2. පඤ්හෙ-සී."
                    },
                    {
                        "type": "footnote",
                        "text": "3. උපගච්ඡුං-ව, වී, ක."
                    },
                    {
                        "type": "footnote",
                        "text": "4. පුච්ඡං දානි පුරෙ පඤ්හෙ-ව, වී, ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 48,
            "pali": {
                "entries": [
                    {
                        "type": "gatha",
                        "text": "5. තෙ{1} තොසිතා චක්ඛුමතා-බුද්ධෙනාදිච්චබන්ධුනා\nබ්රහ්මචරියමචරිංසු-වරපඤ්ඤස්ස සන්තිකෙ.",
                        "level": 2
                    },
                    {
                        "type": "gatha",
                        "text": "6. එකමෙකස්ස පඤ්හස්ස-යථා බුද්ධෙන දෙසිතං\nතථා යො පටිපජ්ජෙය්ය-ගච්ඡෙ පාරං අපාරතො{2}",
                        "level": 2
                    },
                    {
                        "type": "gatha",
                        "text": "7. අපාරා පාරං ගච්ඡෙය්ය-භාවෙන්තො මග්ගමුත්තමං\nමග්ගො සො පාරං ගමනාය-තස්මා පාරායනං ඉති.",
                        "level": 2
                    },
                    {
                        "type": "gatha",
                        "text": "8. පාරායනමනුගායිස්සං (ඉච්චායස්මා පිඞ්ගියො)\nයථා අද්දක්ඛි තථා අක්ඛාසි\nවිමලො භූරි මෙධසො\nනික්කාමො නිබ්බනො නාගො{3}\nකිස්ස හෙතු මුසා භණෙ.",
                        "level": 2
                    },
                    {
                        "type": "gatha",
                        "text": "9. පහීනමලමොහස්ස\nමානමක්ඛප්පහායිනො\nහන්දාහං කිත්තයිස්සාමි\nගිරං වණ්ණූපසංහිතං.",
                        "level": 2
                    },
                    {
                        "type": "gatha",
                        "text": "10. තමොනුදො බුද්ධො සමන්තචක්ඛු\nලොකන්තගූ සබ්බභවාතිවත්තො\nඅනාසවො සබ්බදුක්ඛප්පහීනො\nසච්චව්හයො බ්රහ්මෙ උපාසිතො මෙ.",
                        "level": 2
                    },
                    {
                        "type": "gatha",
                        "text": "11. ද්විජො යථා කුබ්බනකං පහාය\nබහුප්ඵලං කානනමාවසෙය්ය\nඑවං පහං අප්පදස්සෙ පහාය\nමහොදධිං හංසරිවජ්ඣපත්තො.",
                        "level": 2
                    },
                    {
                        "type": "gatha",
                        "text": "12. යෙ මෙ පුබ්බෙ වියාකංසු{4}\nහුරං ගොතම සාසනා\nඉච්චාසීති භවිස්සති\nසබ්බං තං ඉතිහීතිහං\nසබ්බං තං තක්කවඩ්ඪනං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. තතොමතා චක්ඛුමතා-ව, වී, ක."
                    },
                    {
                        "type": "footnote",
                        "text": "2. අපාගතො-ව, වී, ක."
                    },
                    {
                        "type": "footnote",
                        "text": "3. නාථො-උ, සු."
                    },
                    {
                        "type": "footnote",
                        "text": "4. ව්යාකංසු-සී."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 50,
            "pali": {
                "entries": [
                    {
                        "type": "gatha",
                        "text": "13. එකො තමනුදාසීනො\nජුතිමා{1} සො පභඞ්කරො\nගොතමො භූරිපඤ්ඤාණො\nගොතමො භූරිමෙධසො.",
                        "level": 2
                    },
                    {
                        "type": "gatha",
                        "text": "14. යො මෙ ධම්මමදෙසෙසි\nසන්දිට්ඨිකමකාලිකං\nතණ්හක්ඛයමනීතිකං\nයස්ස නත්ථි උපමා ක්වචි.",
                        "level": 2
                    },
                    {
                        "type": "gatha",
                        "text": "15. කින්නු තම්හා විප්පවස්සි{2}\nමුහුත්තම්පි පිඞ්ගිය\nගොතමා භූරිපඤ්ඤාණා\nගොතමා භූරිමෙධසා.",
                        "level": 2
                    },
                    {
                        "type": "gatha",
                        "text": "16. යො තෙ ධම්මමදෙසෙසි\nසන්දිට්ඨිකමකාලිකං\nතණ්හක්ඛයමනීතිකං\nයස්ස නත්ථි උපමා ක්වචි.",
                        "level": 2
                    },
                    {
                        "type": "gatha",
                        "text": "17. නාහං තම්හා විප්පවසාමි\nමුහුත්තම්පි බ්රාහ්මණ\nගොතමා භූරිපඤ්ඤාණා\nගොතමා භූරිමෙධසා.",
                        "level": 2
                    },
                    {
                        "type": "gatha",
                        "text": "18. යො මෙ ධම්මමදෙසෙසි\nසන්දිට්ඨිකමකාලිකං\nතණ්හක්ඛයමනීතිකං\nයස්ස නත්ථි උපමා ක්වචි.",
                        "level": 2
                    },
                    {
                        "type": "gatha",
                        "text": "19. පස්සාමි නං මනසා චක්ඛුනා ව\nරත්තිං දිවං බ්රාහ්මණ අප්පමත්තො\nනමස්සමානො ‘විවසෙමි රත්තිං\nතෙනෙව මඤ්ඤාමි අවිප්පවාසං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ජාතිමා සි-"
                    },
                    {
                        "type": "footnote",
                        "text": "2. වීප්පවසාසි-ව, වී, ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 52,
            "pali": {
                "entries": [
                    {
                        "type": "gatha",
                        "text": "20. සද්ධා ච පීතී ච මනො සතී ච\nනාපෙන්ති මෙ ගොතමසාසනම්හා\nයං යං දිසං වජති භූරිපඤ්ඤො\nස තෙන තෙනෙව නතො’හමස්මි.",
                        "level": 2
                    },
                    {
                        "type": "gatha",
                        "text": "21. ජිණ්ණස්ස මෙ දුබ්බලථාමකස්ස\nතෙනෙව කායො න පලෙති තත්ථ\nසංකප්පයත්තාය{*} වජාමි නිච්චං.\nමනොහි මෙ බ්රාහ්මණ තෙන යුත්තො.",
                        "level": 2
                    },
                    {
                        "type": "gatha",
                        "text": "22. පඞ්කෙ සයානො පරිඵන්දමානො\nදීපා දීපං උප්පලවිං{1}\nඅථද්දසාසිං සම්බුද්ධං\nඔඝතිණ්ණමනාසවං.",
                        "level": 2
                    },
                    {
                        "type": "gatha",
                        "text": "23. යථා අහු වක්කලි මුත්තසද්ධො\nභද්රාවුධො ආළවි ගොතමො ච\nඑවමෙව ත්වම්පි පමුඤ්චස්සු සද්ධං\nගමිස්සසි ත්වං පිඞ්ගිය මච්චුධෙය්යස්ස{2} පාරං.",
                        "level": 2
                    },
                    {
                        "type": "gatha",
                        "text": "24. එස භීයො පසීදාමි\nසුත්වාන මුනිනො වචො\nවිවත්තච්ඡද්දො{3} සම්බුද්ධො\nඅඛිලො පටිභානවා.",
                        "level": 2
                    },
                    {
                        "type": "gatha",
                        "text": "25. අධිදෙවෙ අභිඤ්ඤාය\nසබ්බං වෙදි පරොවරං{4}\nපඤ්හානන්තකරො සත්ථා\nකඞ්ඛීනං පටිජානතං.",
                        "level": 2
                    },
                    {
                        "type": "gatha",
                        "text": "26. අසංහීරං අසංකුප්පං\nයස්ස නත්ථි උපමා ක්වචි\nඅද්ධා ගමිස්සාමි න මෙත්ථ කඞ්ඛා\nඑවං මං ධාරෙහි අධිමුත්තචිත්තන්ති.",
                        "level": 2
                    },
                    {
                        "type": "centered",
                        "text": "පිඞ්ගියසුත්තන්තං සොළසි පාරායනවග්ගො නිට්ඨිතො",
                        "level": 1
                    }
                ],
                "footnotes": [
                    {
                        "type": "footnote",
                        "text": "*. සංකප්පයන්තාය-මඡසං"
                    },
                    {
                        "type": "footnote",
                        "text": "1. උපල්ලවීං-මඡසං, PTS.\nඋසල්ලවීං-ව, වී, ක,"
                    },
                    {
                        "type": "footnote",
                        "text": "2. මච්චුධෙය්යපාරං-උ, PTS.\nමච්චුධෙය්යෙ පාරං-සු"
                    },
                    {
                        "type": "footnote",
                        "text": "3. විවටච්ඡදො-ව, වී, PTS.\nවිවට්ටච්ඡදො-මඡසං"
                    },
                    {
                        "type": "footnote",
                        "text": "4. පරො පරං-මඡසං, PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 54,
            "pali": {
                "entries": [
                    {
                        "type": "heading",
                        "text": "1. අජිත සුත්තනිද්දෙසො",
                        "level": 2
                    },
                    {
                        "type": "heading",
                        "text": "1-1",
                        "level": 1
                    },
                    {
                        "type": "gatha",
                        "text": "කෙනස්සු නිවුතො ලොකො (ඉච්චායස්මා අජිතො)\nකෙනස්සු නප්පකාසති\nකිස්සාභිලෙපනං බ්රූසි\nකිං සු තස්ස මහබ්භයං.",
                        "level": 2
                    },
                    {
                        "type": "paragraph",
                        "text": "**කෙනස්සු නිවුතො ලොකොති**: නිරයලොකො තිරච්ඡාන ලොකො පෙත්තිවිසයලොකො{1} මනුස්සලොකො දෙවලොකො ඛන්ධලොකො ධාතුලොකො ආයතනලොකො අයං ලොකො පරො ලොකො බ්රහ්මලොකො දෙවලොකො අයං වුච්චති ලොකො, අයං ලොකො කෙන ආවුතො නිවුතො ඔවුතො{2} පිහිතො පටිච්ඡන්නො පටිකුජ්ජිතොති ‘කෙනස්සු නිවුතො ලොකො’."
                    },
                    {
                        "type": "paragraph",
                        "text": "**ඉච්චායස්මා අජිතොති: ඉච්චාති:** පදසන්ධි පදසංසග්ගො පදපාරිපූරි අක්ඛරසමවායො{3} බ්යඤ්ජනසිලිට්ඨතා පදානුපුබ්බතාපෙතං ‘ඉච්චාති’. **ආයස්මා’ති:** පියවචනං ගරුවචනං සගාරවසප්පතිස්සාධිවචනමෙතං ‘ආයස්මා’ති. **අජිතොති:** තස්ස බ්රාහ්මණස්ස නාමං සඞ්ඛා සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්තිබ්යඤ්ජනං අභිලාපොති ‘ඉච්චායස්මා අජිතො’."
                    },
                    {
                        "type": "paragraph",
                        "text": "**කෙනස්සු නප්පකාසතී**ති: කෙන ලොකො නප්පකාසති න භාසති න තපති න විරොචති න ඤායති න පඤ්ඤායතීති ‘කෙනස්සුනප්පකාසතීති’. **කිස්සාභිලෙපනං බ්රූසීති**: කිං ලොකස්ස ලෙපනං ලග්ගනං බන්ධනං උපක්කිලෙසො. කෙන ලොකො ලිත්තො සංලිත්තො උපලිත්තො කිලිට්ඨො සංකිලිට්ඨො මක්ඛිතො සංඝට්ඨො ලග්ගො ලග්ගිතො පළිබුද්ධො. බ්රූසි: ආචික්ඛසි දෙසෙසි පඤ්ඤපෙසි පට්ඨපෙසි විවරසි විභජසි උත්තානීකරොසි පකාසෙසීති ‘කිස්සාභිලෙපනං බ්රූසි’."
                    },
                    {
                        "type": "paragraph",
                        "text": "**කිංසු තස්ස මහබ්භයන්ති:** කිං ලොකස්ස භයං මහබ්භයං පීළනං ඝට්ටනං උපද්දවො උපසග්ගොති. ‘**කිංසු තස්ස මහබ්භයං’**."
                    },
                    {
                        "type": "unindented",
                        "text": "තෙනාහ සො බ්රාහ්මණො-"
                    },
                    {
                        "type": "gatha",
                        "text": "කෙනස්සු නිවුතො ලොකො\nකෙනස්සු නප්පකාසති\nකිස්සාභිලෙපනං බ්රූසි\nකිංසු තස්ස මහබ්භයන්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පිතතිවීසයලොකො-ස්යා"
                    },
                    {
                        "type": "footnote",
                        "text": "2. ඔඵුටො-ව, ක, ස්යා"
                    },
                    {
                        "type": "footnote",
                        "text": "3. අක්ඛර සමුච්චයො-ප"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 56,
            "pali": {
                "entries": [
                    {
                        "type": "heading",
                        "text": "1-2",
                        "level": 1
                    },
                    {
                        "type": "gatha",
                        "text": "අවිජ්ජාය නිවුතො ලොකො (අජිතාති භගවා)\nවිවිච්ඡා{1} පමාදා නප්පකාසති\nජප්පාභිලෙපනං බ්රූමි\nදුක්ඛමස්ස මහබ්භයං.",
                        "level": 2
                    },
                    {
                        "type": "paragraph",
                        "text": "**අවිජ්ජාය නිවුතො ලොකොති**: අවිජ්ජාති: දුක්ඛෙ අඤ්ඤාණං දුක්ඛසමුදයෙ අඤ්ඤාණං දුක්ඛනිරොධෙ අඤ්ඤාණං දුක්ඛනිරොධගාමිනියා-පටිපදාය අඤ්ඤාණං පුබ්බන්තෙ අඤ්ඤාණං අපරන්තෙ අඤ්ඤාණං පුබ්බන්තාපරන්තෙ අඤ්ඤාණං ඉදප්පච්චයතාපටිච්චසමුප්පන්නෙසු ධම්මෙසු අඤ්ඤාණං යං එවරූපං අඤ්ඤාණං අදස්සනං අනභිසමයො අනනුබොධො අසම්බොධො අප්පටිවෙධො අසඞ්ගාහනා අපරියොගාහනා අසමපෙක්ඛනා අපච්චවෙක්ඛනා අපච්චක්ඛකම්මං දුම්මෙජ්ඣං බාල්යං අසම්පජඤ්ඤං මොහො පමොහො සම්පමොහො අවිජ්ජා අවිජ්ජොඝො අවිජ්ජායොගො අවිජ්ජානුසයො අවිජ්ජාපරියුට්ඨානං අවිජ්ජාලඞ්ගී මොහො අකුසලමූලං, අයං වුච්චති අවිජ්ජා."
                    },
                    {
                        "type": "paragraph",
                        "text": "**ලොකොති**: නිරයලොකො තිරච්ඡානලොකො පෙත්තිවිසයලොකො මනුස්සලොකො දෙවලොකො ඛන්ධලොකො ධාතුලොකො ආයතනලොකො, අයං ලොකො පරොලොකො බ්රහ්මලොකො දෙවලොකො, අයං වුච්චති ‘ලොකො’. අයං ලොකො ඉමාය අවිජ්ජාය ආවුතො නිවුතො ඔවුතො පිහිතො පටිච්ඡන්නො පටිකුජ්ජිතො’ති ‘අවිජ්ජාය නිවුතො ලොකො’. **අජිතාති:** භගවා තං බ්රාහ්මණං නාමෙන ආලපති."
                    },
                    {
                        "type": "paragraph",
                        "text": "**භගවාති:** ගාරවාධිවචනං, අපිච භග්ගරාගොති භගවා, භග්ගදොසොති භගවා, භග්ගමොහොති භගවා, භග්ගමානොති භගවා, භග්ගදිට්ඨීති භගවා, භග්ගකණ්ඨකොති භගවා, භග්ගකිලෙසොති භගවා, භජි විභජි පවිභජි ධම්මරතනන්ති භගවා, භවානං අන්තකරොති භගවා, භාවිතකායො භාවිතසීලො භාවිතචිත්තො භාවිතපඤ්ඤොති භගවා. භජී වා භගවා අරඤ්ඤෙ වනපත්ථානි{2} පන්තානි සෙනාසනානි අප්පසද්දානි අප්පනිග්ඝොසානි විජනවාතානි මනුස්සරාහසෙය්යාකානි පටිසල්ලානසාරුප්පානීති භගවා, භාගී වා භගවා චීවර-පිණ්ඩපාත-සෙනාසන-ගිලානපච්චයභෙසජ්ජපරික්ඛාරානන්ති භගවා, භාගී වා භගවා අත්ථරසස්ස ධම්මරසස්ස විමුත්තිරසස්ස අධිසීලස්ස අධිචිත්තස්ස අධිපඤ්ඤායාති භගවා,"
                    }
                ],
                "footnotes": [
                    {
                        "type": "footnote",
                        "text": "1. වෙවීච්ඡා-ප"
                    },
                    {
                        "type": "footnote",
                        "text": "2. අරඤ්ඤවනපත්ථානි-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 58,
            "pali": {
                "entries": [
                    {
                        "type": "paragraph",
                        "text": "භාගී වා භගවා චතුන්නං ඣානානං චතුන්නං අප්පමඤ්ඤානං චතුන්නං ආරුප්පසමාපත්තීනන්ති භගවා{1} භාගී, වා භගවා අට්ඨන්නං විමොක්ඛානං අට්ඨන්නං අභිභායතනානං නවන්නං අනුපුබ්බසමාපත්තීනන්ති භගවා, භාගී වා භගවා දසන්නං සඤ්ඤාභාවනානං දසන්නං කසිණසමාපත්තීනං ආනාපානසතිසමාධිස්ස අසුභසමාපත්තියාති භගවා, භාගී වා භගවා චතුන්නං සතිපට්ඨානානං චතුන්නං සම්මප්පධානානං චතුන්නං ඉද්ධිපාදානං පඤ්චන්නං ඉන්ද්රියානං පඤ්චන්නං බලානං සත්තන්නං බොජ්ඣඞ්ගානං අරියස්ස අට්ඨඞ්ගිකස්ස මග්ගස්සාති භගවා, භාගී වා භගවා දසන්නං තථාගතබලානං චතුන්නං වෙසාරජ්ජානං චතුන්නං පටිසම්භිදානං ඡන්නං අභිඤ්ඤානං ඡන්නං බුද්ධධම්මානන්ති භගවා, භගවාති නෙතං නාමං මාතරා කතං න පිතරා කතං න භාතරා කතං න භගිනියා කතං න මිත්තාමච්චෙහි කතං න ඤාතිසාලොහිතෙහි කතං න සමණබ්රාහ්මණෙහි කතං න දෙවතාහි කතං විමොක්ඛන්තිකමෙනං බුද්ධානං භගවන්තානං බොධියා මූලෙ සහ සබ්බඤ්ඤුතඤාණස්ස පටිලාභා සච්ඡිකාපඤ්ඤත්ති යදිදං භගවාති."
                    },
                    {
                        "type": "paragraph",
                        "text": "**විවිච්ඡා පමාදා නප්පකාසතීති:** විවිච්ඡා වුච්චති පඤ්ච මච්ඡරියානි ආවාසමච්ඡරියං කුලමච්ඡරියං ලාභමච්ඡරියං වණ්ණමච්ඡරියං ධම්මමච්ඡරියං යං එවරූපං මච්ඡෙරං මච්ඡරායනා මච්ඡරායිතත්තං වෙවිච්ඡං කදරියං කටුකඤ්චුකතා අග්ගහිතත්තං චිත්තස්ස ඉදං වුච්චති මච්ඡරියං. අපි ච ඛන්ධමච්ඡරියම්පි මච්ඡරියං. ධාතුමච්ඡරියම්පි මච්ඡරියං. ආයතනමච්ඡරියම්පි මච්ඡරියං. ගාහො වුච්චති මච්ඡරියං."
                    },
                    {
                        "type": "paragraph",
                        "text": "**පමාදො වත්තබ්බො**: කායදුච්චරිතෙ වා වචීදුච්චරිතෙ වා මනොදුච්චරිතෙ වා පඤ්චසු වා කාමගුණෙසු{2} චිත්තස්ස වොස්සග්ගො වොස්සග්ගානුප්පදානං කුසලානං වා ධම්මානං භාවනාය අසක්කච්චකිරියතා අසාතච්චකිරියතා අනට්ඨිතකිරියතා ඔලීනවුත්තිතා නික්ඛිත්තඡන්දතා නික්ඛිත්තධුරතා අනාසෙවනා අභාවනා අබහුලීකම්මං අනධිට්ඨානං අනනුයොගො පමාදො, යො එවරූපො පමාදො පමජ්ජනා පමජ්ජිතත්තං අයං වුච්චති පමාදො."
                    }
                ],
                "footnotes": [
                    {
                        "type": "footnote",
                        "text": "1. අරුපසමාපත්තීනං-මඡසං"
                    },
                    {
                        "type": "footnote",
                        "text": "2. පඤ්චකාමගුණෙසුවා-වි, ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 60,
            "pali": {
                "entries": [
                    {
                        "type": "paragraph",
                        "text": "**විවිච්ඡා පමාදා නප්පකාසතීති**: ඉමිනා ච මච්ඡරියෙන ඉමිනා ච පමාදෙන ලොකො නප්පකාසති න භාසති න තපති න විරොචති න ඤායති න පඤ්ඤායතීති “විවිච්ඡා පමාදා නප්පකාසති”."
                    },
                    {
                        "type": "paragraph",
                        "text": "**ජප්පාභිලෙපනං බ්රූමීති**: ජප්පා වුච්චති තණ්හා යො රාගො සාරාගො අනුනයො අනුරොධො{1} නන්දි නන්දිරාගො චිත්තස්ස සාරාගො ඉච්ඡා මුච්ඡා අජ්ඣොසානං ගෙධො පළිගෙධො සඞ්ගො පඞ්කො එජා මායා ජනිකා සඤ්ජනනී සිබ්බනී ජාලිනී සරිතා විසත්තිකා සුත්තං විසටා{2} ආයූහනී දුතියා පණිධි භවනෙත්ති වනං වනථො සන්ථවො සිනෙහො අපෙක්ඛො පටිබන්ධු ආසා ආසිංසනා ආසිංසිතත්තං රූපාසා සද්දාසා ගන්ධාසා රසාසා ඵොට්ඨබ්බාසා ලාභාසා ධනාසා පුත්තාසා ජීවිතාසා ජප්පා පජප්පා අභිජප්පා ජප්පනා ජප්පිතත්තං ලොලුප්පං ලොලුප්පායනා ලොලුප්පායි තත්තං පුච්ඡඤ්චිකතා{3} සාදුකම්යතා{4} අධම්මරාගො විසමලොභො නිකන්ති නිකාමනා පත්ථනා පිහනා සමපත්ථනා කාමතණ්හා භවතණ්හා විභවතණ්හා රූපතණ්හා අරූපතණ්හා නිරොධතණ්හා රූපතණ්හා සද්දතණ්හා ගන්ධතණ්හා රසතණ්හා ඵොට්ඨබ්බතණ්හා ධම්මතණ්හා ඔඝො යොගො ගන්ථො උපාදානං ආවරණං නීවරණං ඡදනං බන්ධනං උපක්කිලෙසො අනුසයො පරියුට්ඨානං ලතා වෙවිච්ඡං දුක්ඛමූලං දුක්ඛනිදානං දුක්ඛප්පභවො මාරපාසො මාරබලිසං මාරාමිසං මාරවිසයො මාරනිවාසො මාරගොචරො මාරබන්ධනං තණ්හානදී තණ්හාජාලං තණ්හාගද්දුලා තණ්හාසමුද්දො අභිජ්ඣා ලොභො අකුසලමූලං අයං වුච්චති ජප්පා, ලොකස්ස ලෙපනං ලග්ගනං බන්ධනං උපක්කිලෙසො ඉමාය ජප්පාය ලොකො ලිත්තො සංලිත්තො උපලිත්තො කිලිට්ඨො සංකිලිට්ඨො මක්ඛිතො{5} සංසට්ඨො ලග්ගො ලග්ගිතො{6} පලිබුද්ධොති බ්රූමි ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘ජප්පාභිලෙපනං බ්රූමි.’"
                    }
                ],
                "footnotes": [
                    {
                        "type": "footnote",
                        "text": "1. අනුබොධො-ව, ක"
                    },
                    {
                        "type": "footnote",
                        "text": "2. වීසතා-ස"
                    },
                    {
                        "type": "footnote",
                        "text": "3. පුච්ඡඤ්චකතා-ස"
                    },
                    {
                        "type": "footnote",
                        "text": "4. සාධුකම්යතා-මඡසං"
                    },
                    {
                        "type": "footnote",
                        "text": "5. මක්ඛිත්තො-මඡසං"
                    },
                    {
                        "type": "footnote",
                        "text": "6. ලගිතො-ප"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 62,
            "pali": {
                "entries": [
                    {
                        "type": "paragraph",
                        "text": "**දුක්ඛමස්ස මහබ්භයන්ති**: දුක්ඛන්ති ජාතිදුක්ඛං ජරාදුක්ඛං ව්යාධිදුක්ඛං මරණදුක්ඛං සොකපරිදෙවදුක්ඛං දොමනස්සුපායාසදුක්ඛං නෙරයිකං දුක්ඛං තිරච්ඡානයොනිකං දුක්ඛං{1} පෙත්තිවිසයිකං දුක්ඛං මානුසකං දුක්ඛං ගබ්භොක්කන්තිමූලකං දුක්ඛං ගබ්භට්ඨිතිමූලකං දුක්ඛං ගබ්භවුට්ඨානමූලකං{2} දුක්ඛං ජාතස්ස උපනිබන්ධකං දුක්ඛං ජාතස්ස පරාධෙය්යකං දුක්ඛං අත්තූපක්කමදුක්ඛං පරූපක්කමදුක්ඛං සඞ්ඛාරදුක්ඛං විපරිනාමදුක්ඛං චක්ඛුරොගො සොතරොගො ඝානරොගො ජිව්හාරොගො කායරොගො සීසරොගො කණ්ණරොගො මුඛරොගො දන්තරොගො කාසො සාසො පිනාසො ඩහො ජරො කුච්ඡිරොගො මුච්ඡා පක්ඛන්දිකා{3} සූලා විසූචිකා කුට්ඨං ගණ්ඩො කිලාසො සොසො අපමාරො දද්දු කණ්ඩු කච්ඡු රඛසා විතච්ඡිකා ලොහිතපිත්තං{4} මධුමෙහො අංසා පිළකා භගන්දලා පිත්තසමුට්ඨානා ආබාධා සෙම්හසමුට්ඨානා ආබාධා වාතසමුට්ඨානා ආබාධා සන්නිපාතිකා ආබාධා උතුපරිනාමජා ආබාධා විසමපරිහාරජා ආබාධා ඔපක්කමිකා ආබාධා කම්මවිපාකජා ආබාධා සීතං උණ්හං ජිඝච්ඡා පිපාසා උච්චාරො පස්සාවො ඩංස-මකස-වාතා-තප-සිරිංසප-සම්ඵස්සං දුක්ඛං මාතුමරණං දුක්ඛං{5} පිතුමරණං දුක්ඛං භාතුමරණං දුක්ඛං භගිනීමරණං දුක්ඛං පුත්තමරණං දුක්ඛං ධීතුමරණං දුක්ඛං ඤාතිව්යසනං දුක්ඛං භොගව්යසනං දුක්ඛං සීලව්යසනං දුක්ඛං දිට්ඨිව්යසනං දුක්ඛං යෙසං ධම්මානං ආදිතො සමුදාගමනං පඤ්ඤායති අත්ථංගමතො නිරොධො පඤ්ඤායති කම්මසන්නිස්සිතො විපාකො විපාකසන්නිස්සිතං කම්මං නාමසන්නිස්සිතං රූපං රූපසන්නිස්සිතං නාමං ජාතියා අනුගතං ජරාය අනුසටං{6} බ්යාධිනා අභිභූතං මරණෙන අබ්භාහතං දුක්ඛෙ පතිට්ඨිතං අතාණං අලෙණං අසරණං අසරණීභූතං, ඉදං වුච්චති දුක්ඛං. ඉදං දුක්ඛං ලොකස්ස භයං මහබ්භයං පීළනං ඝටනං උපද්දවො උපසග්ගොති “දුක්ඛමස්සමහබ්භයං”"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "අවිජ්ජා නිවුතො ලොකො (අජිතාති භගවා)\nවිවිච්ඡා පමාදා නප්පකාසති\nජප්පාභිලෙපනං බ්රූමි\nදුක්ඛමස්ස මහබ්භයන්ති.",
                        "level": 2
                    },
                    {
                        "type": "heading",
                        "text": "1-3",
                        "level": 1
                    },
                    {
                        "type": "gatha",
                        "text": "සවන්ති සබ්බධි සොතා (ඉච්චායස්මා අජිතො)\nසොතානං කිං නිවාරණං\nසොතානං සංවරං බ්රූහි\nකෙන සොතා පිථියරෙ.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. තිරච්ඡානයොනි දුක්ඛං-ප"
                    },
                    {
                        "type": "footnote",
                        "text": "2. ගබ්භා උට්ඨානමූලකං-ව, ක"
                    },
                    {
                        "type": "footnote",
                        "text": "3. පක්ඛන්තිකා-ව, ක"
                    },
                    {
                        "type": "footnote",
                        "text": "4. ලොහිතං පිත්තං-මඡසං"
                    },
                    {
                        "type": "footnote",
                        "text": "5. මාතුමරණ දුක්ඛං-මඡසං"
                    },
                    {
                        "type": "footnote",
                        "text": "6. අනුසට්ඨං-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 64,
            "pali": {
                "entries": [
                    {
                        "type": "paragraph",
                        "text": "**සවන්ති සබ්බධි සොතාති**: සොතාති තණ්හා සොතො දිට්ඨි සොතො කිලෙසසොතො දුච්චරිතසොතො අවිජ්ජාසොතො. **සබ්බධීති** සබ්බෙසු ආයතනෙසු. **සවන්තී**ති සවන්ති ආසවන්ති සන්දන්ති පවත්තන්ති චක්ඛුතො රූපෙ සවන්ති ආසවන්ති සන්දන්ති පවත්තන්ති සොතතො සද්දෙ සවන්ති -පෙ- ඝානතො ගන්ධෙ සවන්ති -පෙ- ජිව්හාතො රසෙ සවන්ති-කායතො ඵොට්ඨබ්බෙ සවන්ති -පෙ- මනතො ධම්මෙ සවන්ති ආසවන්ති සන්දන්ති පවත්තන්ති, චක්ඛුතො රූපතණ්හා සවන්ති ආසවන්ති සන්දන්ති පවත්තන්ති’ සොතතො සද්දතණ්හා සවන්ති ආසවන්ති සන්දන්ති පවත්තන්ති ඝානතො ගන්ධතණ්හා -පෙ- ජිව්හාතො රසතණ්හා සවන්ති -පෙ- කායතො ඵොට්ඨබ්බතණ්හා සවන්ති -පෙ- මනතො ධම්මතණ්හා සවන්ති ආසවන්ති සන්දන්ති පවත්තන්තීති “සවන්ති සබ්බධි සොතා”."
                    },
                    {
                        "type": "paragraph",
                        "text": "**ඉච්චායස්මා අජිතොති**: ඉච්චාති: පදසන්ධි -පෙ- පදානුපුබ්බතාපෙතං ‘ඉච්චාති’. **ආයස්මා**’ති: පියවචනං -පෙ- **අජිතො**ති: තස්ස බ්රාහ්මණස්ස නාමං -පෙ- අභිලාපොති ‘ඉච්චායස්මා අජිතො’."
                    },
                    {
                        "type": "paragraph",
                        "text": "**සොතානං කිං නිවාරණන්ති**- සොතානං කිං ආවරණං නීවරණං සංවරණං රක්ඛණං ගොපනන්ති “සොතානං කිං නිවාරණං”"
                    },
                    {
                        "type": "paragraph",
                        "text": "**සොතානං සංවරං බ්රූහීති** සොතානං ආවරණං නීවරණං සංවරණං රක්ඛණං ගොපනං **බ්රූහි** ආචික්ඛ දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති “සොතානං සංවරං බ්රූහි.” **කෙන සොතා පිථියරෙති** කෙන සොතා පිථීයන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්තීති “කෙන සොතා පිථියරෙ.”"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "සවන්ති සබ්බධි සොතා (ඉච්චායස්මා අජිතො)\nසොතානං කිං නිවාරණං\nසොතානං සංවරං බ්රූහි\nකෙන සොතා පිථීයරෙති.",
                        "level": 2
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 66,
            "pali": {
                "entries": [
                    {
                        "type": "heading",
                        "text": "1-4",
                        "level": 1
                    },
                    {
                        "type": "gatha",
                        "text": "යානි සොතානි ලොකස්මිං (අජිතාති භගවා)\nසති තෙසං නිවාරණං\nසොතානං සංවරං බ්රූමි\nපඤ්ඤායෙතෙ පිථීයරෙ.",
                        "level": 2
                    },
                    {
                        "type": "paragraph",
                        "text": "**යානි සොතානි ලොකස්මින්ති**: යානි එතානි සොතානි මයා කිත්තිතානි පකිත්තිතානි ආචික්ඛිතානි දෙසිතානි පඤ්ඤාපිතානි පට්ඨපිතානි විවරිතානි විභජිතානි උත්තානීකතානි පකාසිතානි, සෙය්යථීදං: තණ්හාසොතො දිට්ඨිසොතො කිලෙසසොතො දුච්චරිතසොතො අවිජ්ජාසොතො, **ලොකස්මින්ති-**අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙති “යානි සොතානි ලොකස්මිං”. **අජිතාති** **භගවා:** තං බ්රාහ්මණං නාමෙන ආලපති."
                    },
                    {
                        "type": "paragraph",
                        "text": "**සති තෙසං නිවාරණන්ති:** **සතී** ති යා සති අනුස්සති පතිස්සති සති සරණතා{1} ධාරණතා අපිලාපනතා අසම්මුස්සනතා{2} සති සතින්ද්රියං සතිබලං සම්මාසති සතිසම්බොජ්ඣඞ්ගො එකායනො මග්ගො, අයං වුච්චති සති. **නිවාරණන්ති** ආවරණං නීවරණං සංවරණං රක්ඛණං ගොපනන්ති “සති තෙසං නිවාරණං”."
                    },
                    {
                        "type": "paragraph",
                        "text": "**සොතානං සංවරං බ්රූමීති:** සොතානං ආවරණං නීවරණං සංවරණං රක්ඛණං ගොපනං, බ්රූමි ආචික්ඛාමි -පෙ- උත්තානීකරොමි පකාසෙමීති “සොතානං සංවරං බ්රූමි”"
                    },
                    {
                        "type": "paragraph",
                        "text": "**පඤ්ඤායෙතෙ පිථියරෙති:** “පඤ්ඤා”ති යා පඤ්ඤා පජානනා අමොහො ධම්මවිචයො -පෙ- සම්මාදිට්ඨි. **පඤ්ඤායෙතෙ පිථියරෙති:** පඤ්ඤාය එතෙ සොතා පිථීයන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති."
                    },
                    {
                        "type": "paragraph",
                        "text": "“සබ්බෙ සංඛාරා අනිච්චා”ති ජානතො පස්සතො පඤ්ඤාය එතෙ සොතා{3} පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති. “සබ්බෙ සඞ්ඛාරා දුක්ඛා”ති ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති. “සබ්බෙ සඞ්ඛාරා අනත්තා”ති ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති."
                    }
                ],
                "footnotes": [
                    {
                        "type": "footnote",
                        "text": "1. පටිස්සති සරණතා-මඡසං"
                    },
                    {
                        "type": "footnote",
                        "text": "2. අසම්මුය්හනතා-ව, -ක"
                    },
                    {
                        "type": "footnote",
                        "text": "3. එතෙ සොතානි-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 68,
            "pali": {
                "entries": [
                    {
                        "type": "paragraph",
                        "text": "“අවිජ්ජාපච්චයා සඞ්ඛාරා”ති ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති. “සඞ්ඛාරපච්චයා විඤ්ඤාණ”න්ති -පෙ- විඤ්ඤාණපච්චයා නාමරූපන්ති -පෙ- නාමරූපපච්චයා සලායතනන්ති -පෙ- සලායතනපච්චයා ඵස්සො’ති -පෙ- ඵස්සපච්චයා වෙදනා’ති -පෙ- වෙදනාපච්චයා තණ්හා’ති -පෙ- තණ්හාපච්චයා උපාදානන්ති -පෙ- උපාදානපච්චයා භවො’ති -පෙ- භවපච්චයා ජාතී’ති -පෙ- ජාතිපච්චයා ජරාමරණන්ති -පෙ- ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති. අවිජ්ජානිරොධා සඞ්ඛාරනිරොධො’ති -පෙ- සඞ්ඛාරනිරොධා විඤ්ඤාණනිරොධො’ති -පෙ- විඤ්ඤාණනිරොධා නාමරූපනිරොධො’ති -පෙ- නාමරූපනිරොධා සලායතනනිරොධො’ති -පෙ- සලායතනනිරොධා ඵස්සනිරොධො’ති -පෙ- ඵස්සනිරොධා වෙදනානිරොධො’ති -පෙ- වෙදනානිරොධා තණ්හානිරොධො’ති -පෙ- තණ්හානිරොධා උපාදානනිරොධො’ති -පෙ- උපාදානනිරොධා භවනිරොධො’ති -පෙ- භවනිරොධා ජාතිනිරොධො’ති -පෙ- ජාතිනිරොධා ජරාමරණනිරොධො’ති ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති."
                    },
                    {
                        "type": "paragraph",
                        "text": "ඉදං දුක්ඛන්ති -පෙ- අයං දුක්ඛසමුදයොති -පෙ- අයං දුක්ඛනිරොධොති -පෙ- අයං දුක්ඛනිරොධගාමිනීපටිපදාති ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති."
                    },
                    {
                        "type": "paragraph",
                        "text": "ඉමෙ{1} ආසවා’ති -පෙ- අයං ආසවසමුදයො’ති -පෙ- අයං ආසවනිරොධොති -පෙ- අයං ආසවනිරොධගාමිනීපටිපදා’ති ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති."
                    },
                    {
                        "type": "paragraph",
                        "text": "ඉමෙ ධම්මා අභිඤ්ඤෙය්යාති -පෙ- ඉමෙ ධම්මා පරිඤ්ඤෙය්යාති -පෙ- ඉමෙ ධම්මා පහාතබ්බාති -පෙ- ඉමෙ ධම්මා භාවෙතබ්බාති, -පෙ- ඉමෙ ධම්මා සච්ඡිකාතබ්බාති ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති."
                    }
                ],
                "footnotes": [
                    {
                        "type": "footnote",
                        "text": "1. ඉමෙ ධම්මා-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 70,
            "pali": {
                "entries": [
                    {
                        "type": "paragraph",
                        "text": "ඡන්නං ඵස්සායතනානං සමුදයඤ්ච අත්ථඞ්ගමඤ්ච අස්සාදඤ්ච ආදීනවඤ්ච නිස්සරණඤ්ච ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්ති."
                    },
                    {
                        "type": "paragraph",
                        "text": "පඤ්චන්නං උපාදානක්ඛන්ධානං සමුදයඤ්ච අත්ථඞ්ගමඤ්ච අස්සාදඤ්ච ආදීනවඤ්ච නිස්සරණඤ්ච ජානතො පස්සතො -පෙ- චතුන්නං මහාභූතානං සමුදයඤ්ච අත්ථඞ්ගමඤ්ච අස්සාදඤ්ච ආදීනවඤ්ච නිස්සරණඤ්ච ජානතො පස්සතො -පෙ- යං කිඤ්චි සමුදයධම්මං සබ්බං තං නිරොධධම්මන්ති ජානතො පස්සතො පඤ්ඤායෙතෙ සොතා පිථියන්ති පච්ඡිජ්ජන්ති න සවන්ති න ආසවන්ති න සන්දන්ති නප්පවත්තන්තීති. “පඤ්ඤායෙතෙ පිථියරෙ”"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යානි සොතානි ලොකස්මිං (අජිතාති භගවා)\nසති තෙසං නිවාරණං\nසොතානං සංවරං බ්රූමි\nපඤ්ඤායෙතෙ පිථීයරෙ”ති.",
                        "level": 2
                    },
                    {
                        "type": "heading",
                        "text": "1-5",
                        "level": 1
                    },
                    {
                        "type": "gatha",
                        "text": "පඤ්ඤා චෙව සතී චාපි (ඉච්චායස්මා අජිතො).\nනාමරූපඤ්ච මාරිස\nඑතං මෙ පුට්ඨො පබ්රූහි\nකත්ථෙතං උපරුජ්ඣති.",
                        "level": 2
                    },
                    {
                        "type": "paragraph",
                        "text": "**පඤ්ඤාචෙව සතීචාපීති**: පඤ්ඤා’ති යා පඤ්ඤා පජානනා විචයො පවිචයො ධම්මවිචයො සල්ලක්ඛණා උපලක්ඛණා පච්චුපලක්ඛණා පණ්ඩිච්චං කොසල්ලං නෙපුඤ්ඤං වෙභව්යා චින්තා උපරික්ඛා භූරී මෙධා පරිණායිකා විපස්සනා සම්පජඤ්ඤං පතොදො{1} පඤ්ඤා පඤ්ඤින්ද්රියං පඤ්ඤාබලං පඤ්ඤාසත්ථං පඤ්ඤාපාසාදො පඤ්ඤාආලොකො පඤ්ඤාඔභාසො පඤ්ඤාපජ්ජොතො පඤ්ඤාරතනං අමොහො ධම්මවිචයො සම්මාදිට්ඨි. **සතී**ති යා සති අනුස්සති -පෙ- සම්මාසතීති **“පඤ්ඤා චෙව සතී චාපි”**. **ඉච්චායස්මා අජිතො**. -පෙ- අභිලාපො’ති ඉච්චායස්මා අජිතො’"
                    },
                    {
                        "type": "paragraph",
                        "text": "**නාමරූපඤ්ච මාරිසාති** ‘නාම’න්ති චත්තාරො අරුපිනො ඛන්ධා. “**රූපන්ති** චත්තාරො ච මහාභූතා චතුන්නං ච මහාභූතානං{2} උපාදායරූපං **‘මාරිසා’ති** පියවචනං ගරුවචනං සගාරවසප්පතිස්සාධිවචනමෙතං ‘මාරිසාති’. “නාමරූපං ච මාරිස”."
                    }
                ],
                "footnotes": [
                    {
                        "type": "footnote",
                        "text": "1. පටොදො-ව, ක"
                    },
                    {
                        "type": "footnote",
                        "text": "2. චතුන්නං මහාභූතානං-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 72,
            "pali": {
                "entries": [
                    {
                        "type": "paragraph",
                        "text": "**එතං මෙ පුට්ඨො පබ්රූහීති** ‘එතං මෙ’ති යං පුච්ඡාමි යං යාචාමි{1} යං අජ්ඣෙසාමි යං පසාදෙමි. **පුට්ඨො**ති පුච්ඡිතො යාචිතො අජ්ඣෙසිතො පසාදිතො. **පබ්රූහීති** බ්රූහි ආචික්ඛාහි දෙසෙහි පඤ්ඤාපෙහි පට්ඨපෙහි විවරාහි විභජාහි උත්තානීකරොහි පකාසෙහීති. **“එතං මෙ පුට්ඨො පබ්රූහි”**."
                    },
                    {
                        "type": "paragraph",
                        "text": "**කත්ථෙතං උපරුජ්ඣතීති** කත්ථෙතං නිරුජ්ඣති වූපසම්මති අත්ථංගච්ඡති පටිප්පස්සම්භතීති **“කත්ථෙතං උපරුජ්ඣති”**"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“පඤ්ඤාචෙව සතී චාපි (ඉච්චායස්මා අජිතො)\nනාමරුපඤ්ච මාරිස\nඑතං මෙ පුට්ඨො පබ්රූහි\nකත්ථෙතං උපරුජ්ඣතී”ති.",
                        "level": 2
                    },
                    {
                        "type": "heading",
                        "text": "1-6",
                        "level": 1
                    },
                    {
                        "type": "gatha",
                        "text": "යමෙතං පඤ්හං අපුච්ඡි-අජිත, තං වදාමි තෙ\nයත්ථ නාමං ච රූපං ච-අසෙසං උපරුජ්ඣති\nවිඤ්ඤාණස්ස නිරොධෙන-එත්ථෙතං උපරුජ්ඣති.",
                        "level": 2
                    },
                    {
                        "type": "paragraph",
                        "text": "**යමෙතං පඤ්හං අපුච්ඡීති = යමෙතන්ති** පඤ්ඤඤ්ච සතිඤ්ච නාමරූපඤ්ච. **අපුච්ඡී**ති අපුච්ඡසි අයාචසි{2} අජ්ඣෙසසි{3} පසාදෙසීති. **“යමෙතං පඤ්හං අපුච්ඡි”,**"
                    },
                    {
                        "type": "paragraph",
                        "text": "**අජිත තං වදාමි තෙ’ති “අජිතා”ති** භගවා තං බ්රාහ්මණං නාමෙන ආලපති. **තන්ති** පඤ්ඤඤ්ච සතිඤ්ච නාමරූපඤ්ච. **වදාමී**ති වදාමි-ආචික්ඛාමි දෙසෙමි පඤ්ඤාපෙමි පට්ඨපෙමි විවරාමි විභජාමි උත්තානීකරොමි පකාසෙමීති. “අජිත තං වදාමි තෙ”."
                    },
                    {
                        "type": "paragraph",
                        "text": "**යත්ථ නාමඤ්ච රූපඤ්ච අසෙසං උපරුජ්ඣතීති “නාමන්ති”:** චත්තාරො අරූපිනො ඛන්ධා, රූපන්ති: චත්තාරො ච මහාභූතා චතුන්නං ච මහාභූතානං උපාදායරූපං. **අසෙසන්ති** සබ්බෙන සබ්බං සබ්බථා{4} සබ්බං අසෙසං නිස්සෙසං පරියාදියනවචනමෙතං **“අසෙසන්ති. උපරුජ්ඣතීති** නිරුජ්ඣති වූපසම්මති අත්ථං ගච්ඡති පටිප්පස්සම්භතීති “යත්ථ නාමඤ්ච රූපඤ්ච අසෙසං උපරුජ්ඣති”."
                    }
                ],
                "footnotes": [
                    {
                        "type": "footnote",
                        "text": "1. ආයාචාමි-ප,"
                    },
                    {
                        "type": "footnote",
                        "text": "2. යාචසි-මඡසං\nපරියාචසි-සී"
                    },
                    {
                        "type": "footnote",
                        "text": "3. අජ්ඣෙසි-ව, ක, මඡසං"
                    },
                    {
                        "type": "footnote",
                        "text": "4. සබ්බදා-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 74,
            "pali": {
                "entries": [
                    {
                        "type": "paragraph",
                        "text": "**විඤ්ඤාණස්ස නිරොධෙන එත්ථෙතං උපරුජ්ඣතීති**: සොතාපත්තිමග්ගඤාණෙන අභිසංඛාරවිඤ්ඤාණස්ස නිරොධෙන සත්ත භවෙ ඨපෙත්වා අනමතග්ගෙ සංසාරෙ යෙ උප්පජ්ජෙය්යුං{1} නාමං ච රූපං ච එත්ථෙතෙ නිරුජ්ඣන්ති වූපසම්මන්ති අත්ථං ගච්ඡන්ති පටිප්පස්සම්භන්ති, සකදාගාමිමග්ගඤාණෙන අභිසංඛාරවිඤ්ඤාණස්ස නිරොධෙන ද්වෙ භවෙ ඨපෙත්වා පඤ්චසු භවෙසු යෙ උප්පජ්ජෙය්යුං නාමං ච රූපං ච එත්ථෙතෙ නිරුජ්ඣන්ති වූපසම්මන්ති අත්ථං ගච්ඡන්ති පටිප්පස්සම්භන්ති. අනාගාමිමග්ගඤාණෙන අභිසංඛාරවිඤ්ඤාණස්ස නිරොධෙන එකං භවං{2} රූපධාතුයා වා අරූපධාතුයා වා යෙ උප්පජ්ජෙය්යුං නාමං ච රූපං ච එත්ථෙතෙ නිරුජ්ඣන්ති වූපසම්මන්ති අත්ථං ගච්ඡන්ති පටිප්පස්සම්භන්ති. අරහත්තමග්ගඤාණෙන අභිසංඛාරවිඤ්ඤාණස්ස නිරොධෙන යෙ උප්පජ්ජෙය්යුං නාමං ච රූපං ච එත්ථෙතෙ නිරුජ්ඣන්ති වූපසම්මන්ති අත්ථං ගච්ඡන්ති පටිප්පස්සම්භන්ති. අරහතො අනුපාදිසෙසාය නිබ්බානධාතුයා පරිනිබ්බායන්තස්ස චරිමවිඤ්ඤාණස්ස නිරොධෙන පඤ්ඤා ච සති ච නාමං ච රූපං ච එත්ථෙතෙ නිරුජ්ඣන්ති වූපසම්මන්ති අත්ථං ගච්ඡන්ති පටිප්පස්සම්භන්තීති ‘විඤ්ඤාණස්ස නිරොධෙන එත්ථෙතං උපරුජ්ඣති’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "යමෙතං පඤ්හං අපුච්ඡි-අජිත තං වදාමි තෙ\nයත්ථ නාමඤ්ච රූපඤ්ච-අසෙසං උපරුජ්ඣති\nවිඤ්ඤාණස්ස නිරොධෙන-එත්ථෙතං උපරුජ්ඣතීති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සංසාරෙ උප්පජ්ජෙය්යුං-මඡසං"
                    },
                    {
                        "type": "footnote",
                        "text": "2. එකභවං-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 76,
            "pali": {
                "entries": [
                    {
                        "type": "heading",
                        "text": "1-7",
                        "level": 1
                    },
                    {
                        "type": "gatha",
                        "text": "යෙ ච සඞ්ඛාතධම්මා{1} සෙ-යෙ ච සෙඛා පුථූ ඉධ\nතෙසං මෙ නිපකො ඉරියං-පුට්ඨො පබ්රූහි මාරිස.",
                        "level": 1
                    },
                    {
                        "type": "paragraph",
                        "text": "**යෙ ච සඞ්ඛාතධම්මා සෙ’ති: “සඞ්ඛාතධම්මා”** වුච්චන්ති අරහන්තො ඛීණාසවා, කිංකාරණා සඞ්ඛාතධම්මා{1} වුච්චන්ති අරහන්තො ඛීණාසවා. තෙ සඞ්ඛාතධම්මා ඤාතධම්මා තුලිතධම්මා තීරිතධම්මා විභූතධම්මා විභාවිතධම්මා ‘සබ්බෙ සඞ්ඛාරා අනිච්චා’ති සඞ්ඛාතධම්මා ඤාතධම්මා තුලිතධම්මා තීරිතධම්මා විභූතධම්මා විභාවිතධම්මා ‘සබ්බෙ සඞ්ඛාරා දුක්ඛා’ති සඞ්ඛාතධම්මා -පෙ- ‘සබ්බෙ ධම්මා අනත්තා’ති සඞ්ඛාතධම්මා -පෙ- අවිජ්ජාපච්චයා සඞ්ඛාරාති සඞ්ඛාතධම්මා -පෙ- යං කිඤ්චි සමුදයධම්මං සබ්බං තං නිරොධධම්මන්ති සඞ්ඛාතධම්මා ඤාතධම්මා තුලිතධම්මා තීරිතධම්මා විභූතධම්මා විභාවිතධම්මා. අථ වා තෙසං ඛන්ධා සඞ්ඛතා ධාතුයො සඞ්ඛාතා ආයතනානි සඞ්ඛාතානි{2} ගතියො සඞ්ඛාතා උප්පත්තියො සඞ්ඛාතා පටිසන්ධි සඞ්ඛාතා භවා සඞ්ඛාතා සංසාරා සඞ්ඛාතා වට්ටා සඞ්ඛාතා{3} අථවා තෙ ඛන්ධපරියන්තෙ ඨිතා ධාතුපරියන්තෙ ඨිතා ආයතනපරියන්තෙ ඨිතා ගතිපරියන්තෙ ඨිතා උප්පත්තිපරියන්තෙ ඨිතා පටිසන්ධිපරියන්තෙ ඨිතා භවපරියන්තෙ ඨිතා සංසාරපරියන්තෙ ඨිතා වට්ටපරියන්තෙ ඨිතා අන්තිමෙ භවෙ ඨිතා අන්තිමෙ සමුස්සයෙ ඨිතා අන්තිමදෙහධරා අරහන්තො."
                    },
                    {
                        "type": "gatha",
                        "text": "‘තෙසා’යං{4} පච්ඡිමකොටි{5} චරිමො’යං සමුස්සයො\nජාතිමරණසංසාරො නත්ථි තෙසං පුනබ්භවො’ති.",
                        "level": 1
                    },
                    {
                        "type": "paragraph",
                        "text": "තං කාරණා සඞ්ඛාතධම්මා වුච්චන්ති අරහන්තො ඛීණාසවාති. ‘යෙ ච සඞ්ඛාතධම්මා සෙ’."
                    }
                ],
                "footnotes": [
                    {
                        "type": "footnote",
                        "text": "1. සඞ්ඛත ධම්මාසෙ-ව-ක"
                    },
                    {
                        "type": "footnote",
                        "text": "2. ආයතනානි සංඛාතා-ව-ක-ම ඡ සං"
                    },
                    {
                        "type": "footnote",
                        "text": "3. වට්ටං සඞ්ඛාතා-ප"
                    },
                    {
                        "type": "footnote",
                        "text": "4. තෙසං යාසං-ම ඡ සං\nතෙසං සාරං-ව-ක\nතෙසං යං-ප"
                    },
                    {
                        "type": "footnote",
                        "text": "5. පච්ඡිමකො-බහුසු"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 78,
            "pali": {
                "entries": [
                    {
                        "type": "paragraph",
                        "text": "**යෙ ච සෙඛා පුථු ඉධාති:** සෙඛාති කිං කාරණා වුච්චන්ති සෙඛා සික්ඛන්තීති සෙඛා. කිඤ්ච සික්ඛන්ති: අධිසීලම්පි සික්ඛන්ති අධිචිත්තම්පි සික්ඛන්ති අධිපඤ්ඤම්පි සික්ඛන්ති. කතමා අධිසීලසික්ඛා: ඉධ භික්ඛු සීලවා හොති පාතිමොක්ඛසංවරසංවුතො විහරති ආචාරගොචරසම්පන්නො අනුමත්තෙසු වජ්ජෙසු භයදස්සාවී සමාදාය සික්ඛති සික්ඛාපදෙසු, ඛුද්දකො’පි සීලක්ඛන්ධො{1} මහන්තො’පි සීලක්ඛන්ධො{2} සීලං පතිට්ඨා ආදි චරණං සංයමො සංවරො මුඛං පමුඛං කුසලානං ධම්මානං සමාපත්තියා. අයං අධිසීලසික්ඛා."
                    },
                    {
                        "type": "paragraph",
                        "text": "කතමා අධිචිත්තසික්ඛා: ඉධ භික්ඛු විවිච්චෙවකාමෙහි -පෙ- පඨමං ඣානං-දුතියං ඣානං- තතියං ඣානං-චතුත්ථං ඣානං උපසම්පජ්ජ විහරති. අයං අධිචිත්තසික්ඛා."
                    },
                    {
                        "type": "paragraph",
                        "text": "කතමා අධිපඤ්ඤාසික්ඛා: ඉධ භික්ඛු පඤ්ඤවා හොති උදයත්ථගාමිනියා පඤ්ඤාය සමන්නාගතො අරියාය නිබ්බෙධිකාය සම්මා දුක්ඛක්ඛයගාමිනියා. සො ඉදං දුක්ඛන්ති යථාභූතං පජානාති, අයං දුක්ඛසමුදයොති -පෙ- අයං දුක්ඛනිරොධොති -පෙ- අයං දුක්ඛනිරොධගාමිනීපටිපදා’ති යථාභූතං පජානාති, ඉමෙ ආසවාති -පෙ- අයං ආසවසමුදයො’ති -පෙ- අයං ආසවනිරොධොති -පෙ- අයං ආසවනිරොධගාමිනී පටිපදා’ති යථාභූතං පජානාති. අයං අධිපඤ්ඤාසික්ඛා."
                    },
                    {
                        "type": "paragraph",
                        "text": "ඉමා තිස්සො සික්ඛායො ආවජ්ජන්ති සික්ඛන්ති, ජානන්තා සික්ඛන්ති, පස්සන්තා සික්ඛන්ති, පච්චවෙක්ඛන්තා සික්ඛන්ති චිත්තං අධිට්ඨහන්තා සික්ඛන්ති, සද්ධාය අධිමුච්චන්තා සික්ඛන්ති, විරියං පග්ගණ්හන්තා සික්ඛන්ති, සතිං උපට්ඨපෙන්තා සික්ඛන්ති, චිත්තං සමාදහන්තා සික්ඛන්ති, පඤ්ඤාය පජානන්තා සික්ඛන්ති, අභිඤ්ඤෙය්යං අභිජානන්තා සික්ඛන්ති, පරිඤ්ඤෙය්යං පරිජානන්තා සික්ඛන්ති, පහාතබ්බං පජහන්තා සික්ඛන්ති, භාවෙතබ්බං භාවෙන්තා සික්ඛන්ති, සච්ඡිකාතබ්බං සච්ඡිකරොන්තා{3} සික්ඛන්ති, ආචරන්ති සමාචරන්ති සමාදාය වත්තන්ති. තංකාරණා වුච්චන්ති සෙඛා.{4}"
                    },
                    {
                        "type": "paragraph",
                        "text": "**පුථූ**’**ති**: බහුකා. එතෙ සෙඛා සොතාපන්නා ච පටිපන්නා ච සකාදාගාමිනො ච පටිපන්නා ච අනාගාමිනො ච පටිපන්නා ච අරහන්තො ච පටිපන්නා ච."
                    },
                    {
                        "type": "paragraph",
                        "text": "**ඉධා**’ති: ඉමිස්සා දිට්ඨියා ඉමිස්සා ඛන්තියා ඉමිස්සා රුචියා ඉමස්මිං ආදායෙ ඉමස්මිං ධම්මෙ ඉමස්මිං විනයෙ ඉමස්මිං ධම්මවිනයෙ ඉමස්මිං පාවචනෙ ඉමස්මිං බ්රහ්මචරියෙ ඉමස්මිං සත්ථුසාසනෙ ඉමස්මිං අත්තභාවෙ ඉමස්මිං මනුස්සලොකෙ’ති. “යෙ ච සෙඛා පුථූ ඉධ”."
                    }
                ],
                "footnotes": [
                    {
                        "type": "footnote",
                        "text": "1. ඛුද්දකො සීලක්ඛන්ධො-ව-ක-ම ඡ සං"
                    },
                    {
                        "type": "footnote",
                        "text": "2. මහන්තො සීලක්ඛන්ධො-ව-ක-ම ඡ සං"
                    },
                    {
                        "type": "footnote",
                        "text": "3. සච්ඡිකරොන්තො සික්ඛති-ම ඡ සං"
                    },
                    {
                        "type": "footnote",
                        "text": "4. සෙක්ඛා-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 80,
            "pali": {
                "entries": [
                    {
                        "type": "paragraph",
                        "text": "**තෙසං මෙ නිපකො ඉරියං පුට්ඨො පබ්රූහි මාරිසාති** ත්වං හි{1} නිපකො පණ්ඩිතො පඤ්ඤවා බුද්ධිමා ඤාණී විභාවී මෙධාවී. තෙසං සඞ්ඛාතධම්මානං ච සෙඛානං ච. **ඉරියං’ති**: චරියං වුත්තිං පවත්තිං ආචාරං ගොචරං විහාරං පටිපදං **පුට්ඨො’ති**: පුච්ඡිතො{1} යාචිතො අජ්ඣෙසිතො පසාදිතො. **පබ්රූහීති** බ්රූහි{2} ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහි. **මාරිසාති** පියවචනං ගරුවචනං සගාරවසප්පතිස්සාධිවචනමෙතං මාරිසාති. “තෙසං මෙ නිපකො ඉරියං පුට්ඨො පබ්රූහි මාරිස”"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "‘යෙ ච සඞ්ඛාතධම්මා සෙ-යෙ ච සෙඛා පුථූ ඉධ\nතෙසං මෙ නිපකො ඉරියං-පුට්ඨො පබ්රූහි මාරිසා’ති.",
                        "level": 1
                    },
                    {
                        "type": "heading",
                        "text": "1-8",
                        "level": 1
                    },
                    {
                        "type": "gatha",
                        "text": "“කාමෙසු නාභිගිජ්ඣෙය්ය-මනසා නාවිලො සියා\nකුසලො සබ්බධම්මානං-සතො භික්ඛු පරිබ්බජෙ.”",
                        "level": 1
                    },
                    {
                        "type": "paragraph",
                        "text": "**කාමෙසු නාභිගිජ්ඣෙය්යාති**: ‘කාමා’ති උද්දානතො ද්වෙ කාමා: වත්ථුකාමා ච කිලෙස කාමා ච. කතමෙ වත්ථුකාමා: මනාපිකා රූපා මනාපිකා සද්දා මනාපිකා ගන්ධා මනාපිකා රසා මනාපිකා ඵොට්ඨබ්බා අත්ථරණා පාපුරණා දාසිදාසා අජෙළකා කුක්කුටසූකරා හත්ථිගවාස්සවළවා ඛෙත්තං වත්ථුං හිරඤ්ඤං සුවණ්ණං ගාමනිගමරාජධානියො රට්ඨං ච ජනපදො ච කොසො ච කොට්ඨාගාරනං ච යං කිඤ්චි රජනීයං වත්ථු, වත්ථුකාමා."
                    },
                    {
                        "type": "paragraph",
                        "text": "අපි ච අතීතා කාමා අනාගතා කාමා පච්චුප්පන්නා කාමා අජ්ඣත්තා කාමා බහිද්ධා කාමා අජ්ඣත්තබහිද්ධා කාමා හීනා කාමා මජ්ඣිමා කාමා පණීතා කාමා ආපායිකා කාමා මානුසිකා කාමා දිබ්බා කාමා පච්චුපට්ඨිතා කාමා නිම්මිතා කාමා පරනිම්මිතා කාමා අනිම්මිතා කාමා පරිග්ගහිතා කාමා අපරිග්ගහිතා කාමා මමායිතා{3} කාමා අමමායිතා{4} කාමා සබ්බෙපි කාමාවචරා ධම්මා සබ්බෙපි රූපාවචරා ධම්මා සබ්බෙපි අරූපාවචරා ධම්මා තණ්හාවත්ථුකා තණ්හාරම්මණා කමනීයට්ඨෙන රජනීයට්ඨෙන මදනීයට්ඨෙන{*} කාමා. ඉමෙ වුච්චන්ති වත්ථුකාමා."
                    }
                ],
                "footnotes": [
                    {
                        "type": "footnote",
                        "text": "1. පුට්ඨොති පුට්ඨො පුච්ඡිතො-සි, ස්යා"
                    },
                    {
                        "type": "footnote",
                        "text": "2. පබ්රූහීති පබ්රූහි-සි."
                    },
                    {
                        "type": "footnote",
                        "text": "3. මමායිකා-ව, ක-මඡසං."
                    },
                    {
                        "type": "footnote",
                        "text": "4. අමමායිකා-ව-ක-මඡසං."
                    },
                    {
                        "type": "footnote",
                        "text": "*. රමනීයට්ඨෙන අනිස්සාරට්ඨෙනා’ති කත්ථචි අධීක පාඨා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 82,
            "pali": {
                "entries": [
                    {
                        "type": "paragraph",
                        "text": "කතමෙ කිලෙසකාමා: ඡන්දො කාමො රාගො කාමො ඡන්දරාගො කාමො සඞ්කප්පො කාමො රාගො කාමො සඞ්කප්පරාගො කාමො, යො කාමෙසු කාමච්ඡන්දො කාමරාගො කාමනන්දි කාමතණ්හා කාමසිනෙහො කාමපිපාසා කාමපරිළාහො කාමගෙධො කාමමුච්ඡා කාමජ්ඣොසානං කාමොඝො කාමයොගො කාමූපාදානං කාමච්ඡන්දනීවරණං."
                    },
                    {
                        "type": "gatha",
                        "text": "2. අද්දසං කාම, තෙ මූලං-සංකප්පා කාම, ජායසි\nන තං සංකප්පයිස්සාමි-එවං කාම, න හෙහිසී ති.",
                        "level": 1
                    },
                    {
                        "type": "paragraph",
                        "text": "ඉමෙ වුච්චන්ති කිලෙසකාමා."
                    },
                    {
                        "type": "paragraph",
                        "text": "**ගෙධො** වුච්චති තණ්හා යො රාගො -පෙ- අභිජ්ඣා ලොභො අකුසලමූලං."
                    },
                    {
                        "type": "paragraph",
                        "text": "**කාමෙසු නාභිගිජ්ඣෙය්යාති** කිලෙසකාමෙන වත්ථුකාමෙන නාභිගිජ්ඣෙය්ය න පළිබුද්ධෙය්ය අගිද්ධො අස්ස අගථිතො අමුච්ඡිතො අනජ්ඣාපන්නො වීතගෙධො විගතගෙධො චත්තගෙධො වන්තගෙධො මුත්තගෙධො පහීනගෙධො පටිනිස්සට්ඨගෙධො වීතරාගො විගතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො නිච්ඡාතො නිබ්බුතො සීතීභූතො සුඛපටිසංවෙදී බ්රහ්මභූතෙන අත්තනා විහරෙය්යාති. “කාමෙසු නාභිගිජ්ඣෙය්ය”."
                    },
                    {
                        "type": "paragraph",
                        "text": "**මනසා නාවිලො සියා’ති: මනො**’ති යං චිත්තං මනො මානසං පණ්ඩරං මනො මනායතනං මනින්ද්රියං විඤ්ඤාණං විඤ්ඤාණක්ඛන්ධො තජ්ජාමනොවිඤ්ඤාණධාතු. කායදුච්චරිතෙන චිත්තං ආවිලං හොති ලුලිතං එරිතං ඝට්ටිතං චලිතං භන්තං අවුපසන්තං වචීදුච්චරිතෙන -පෙ- මනොදුච්චරිතෙන -පෙ- රාගෙන -පෙ- දොසෙන -පෙ- මොහෙන -පෙ- කොධෙන -පෙ- උපනාහෙන -පෙ- මක්ඛෙන -පෙ- පලාසෙන -පෙ- ඉස්සාය -පෙ- මච්ඡරියෙන -පෙ- මායාය -පෙ- සාඨෙය්යෙන -පෙ- ථම්භෙන -පෙ- සාරම්භෙන -පෙ- මානෙන -පෙ- අතිමානෙන -පෙ- මදෙන -පෙ- පමාදෙන -පෙ- සබ්බකිලෙසෙහි -පෙ- සබ්බදුච්චරිතෙහි -පෙ- සබ්බදරථෙහි"
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 84,
            "pali": {
                "entries": [
                    {
                        "type": "paragraph",
                        "text": "සබ්බපරිළාහෙහි -පෙ- සබ්බසන්තාපෙහි -පෙ- සබ්බාකුසලාහි සඞ්ඛාරෙහි චිත්තං ආවිලං හොති ලුලිතං එරිතං ඝට්ටිතං චලිතං භන්තං අවුපසන්තං, **මනසා නාවිලොසියා’ති** චිත්තෙන අනාවිලොසියා අලුලිතො අනෙරිතො අඝට්ටිතො අචලිතො අභන්තො වූපසන්තො ආවිලකරෙ කිලෙසෙ ජහෙය්ය පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය ආවිලකරෙහි කිලෙසෙහි ච ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති “මනසා නාවිලොසියා”."
                    },
                    {
                        "type": "paragraph",
                        "text": "**කුසලො සබ්බධම්මානන්ති**. “සබ්බෙ සඞ්ඛාරා අනිච්චා”ති කුසලො සබ්බධම්මානං, “සබ්බෙ සඞ්ඛාරා දුක්ඛා”ති කුසලො සබ්බධම්මානං, “සබ්බෙ ධම්මා අනත්තා’ති කුසලො සබ්බධම්මානං, ‘අවිජ්ජාපච්චයා සඞ්ඛාරා’ති කුසලො සබ්බධම්මානං -පෙ- යං කිඤ්චි සමුදයධම්මං සබ්බං තං නිරොධධම්මන්ති කුසලො සබ්බධම්මානං, එවම්පි කුසලො සබ්බධම්මානං."
                    },
                    {
                        "type": "paragraph",
                        "text": "අථවා අනිච්චතො කුසලො සබ්බධම්මානං, දුක්ඛතො -පෙ- රොගතො-ගණ්ඩතො- සල්ලතො- අඝතො- ආබාධතො- පරතො- පලොකතො- ඊතිතො- උපද්දවතො- භයතො- උපසග්ගතො- චලතො- පභඞ්ගුතො- අද්ධුවතො- අතාණතො- අලෙනතො- අසරණතො- අසරණීභූතතො- රිත්තතො- තුච්ඡතො- සුඤ්ඤතො- අනත්තතො- ආදීනවතො- විපරිණාමධම්මතො- අසාරකතො- අඝමූලතො- වධකතො- විභවතො- සාසවතො- සංඛතතො- මාරාමිසතො- ජාතිධම්මතො- ජරාධම්මතො- ව්යාධිධම්මතො- මරණතො-සොකපරිදෙව-දුක්ඛදොමනස්සුපායාසධම්මතො - සංකිලෙසිකධම්මතො- සමුදයතො- අත්ථංගමතො- අස්සාදතො- ආදීනවතො- නිස්සරණතො- කුසලො සබ්බධම්මානං, එවම්පි කුසලො සබ්බධම්මානං."
                    },
                    {
                        "type": "paragraph",
                        "text": "අථවා ඛන්ධකුසලො ධාතුකුසලො ආයතනකුසලො පටිච්චසමුප්පාදකුසලො සතිපට්ඨානකුසලො සම්මප්පධානකුසලො ඉද්ධිපාදකුසලො ඉන්ද්රියකුසලො බලකුසලො බොජ්ඣඞ්ගකුසලො මග්ගකුසලො ඵලකුසලො නිබ්බානකුසලො එවම්පි කුසලො සබ්බධම්මානං,"
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 86,
            "pali": {
                "entries": [
                    {
                        "type": "paragraph",
                        "text": "අථ වා සබ්බධම්මා වුච්චන්ති ද්වාදසායතනානි. චක්ඛුං චෙව රූපා ච සොතා ච සද්දා ච ඝානං ච ගන්ධා ච ජිව්හා ච රසා ච කායො ච ඵොට්ඨබ්බා ච මනො ච ධම්මා ච. යතො ච ඛො අජ්ඣත්තිකබාහිරෙසු ආයතනෙසු ඡන්දරාගො පහීනො ච හොති උච්ඡින්නමූලො තාලවත්ථුකතො අනභාවකතො{1} ආයතිං අනුප්පාදධම්මො, එත්තාවතාපි කුසලො සබ්බධම්මානන්ති ‘කුසලො සබ්බධම්මානං’."
                    },
                    {
                        "type": "paragraph",
                        "text": "**සතො භික්ඛු පරිබ්බජෙති:** ‘**සතො’**ති චතූහි කාරෙණෙහි සතො: කායෙ කායානුපස්සනාසතිපට්ඨානං භාවෙන්තො සතො, වෙදනාසු වෙදනානුපස්සනාසතිපට්ඨානං භාවෙන්තො සතො, චිත්තෙ චිත්තානුපස්සනාසතිපට්ඨානං භාවෙන්තො සතො, ධම්මෙසු ධම්මානුපස්සනාසතිපට්ඨානං භාවෙන්තො සතො."
                    },
                    {
                        "type": "paragraph",
                        "text": "අපරෙහි’පි චතූහි කාරණෙහි සතො: අසතිපරිවජ්ජනාය සතො, සතිකරණීයානං ධම්මානං කතත්තා සතො, සතිපටිපක්ඛානං{2} ධම්මානං හතත්තා සතො, සතිනිමිත්තානං ධම්මානං අපම්මුට්ඨත්තා සතො."
                    },
                    {
                        "type": "paragraph",
                        "text": "අපරෙහි’පි චතූහි කාරණෙහි සතො: සතියා සමන්නාගතත්තා සතො, සතියා වසිත්තා සතො, සතියා පාගුඤ්ඤෙන සමන්නාගතත්තා සතො, සතියා අපච්චොරොහණතාය{3} සතො."
                    },
                    {
                        "type": "paragraph",
                        "text": "අපරෙහි’පි චතූහි කාරණෙහි සතො: සත්තත්තා සතො, සන්තත්තා සතො, සමිතත්තා සතො, සන්තධම්මසමන්නාගතත්තා සතො, බුද්ධානුස්සතියා සතො, ධම්මානුස්සතියා සතො, සඞ්ඝානුස්සතියා සතො, සීලානුස්සතියා සතො, චාගානුස්සතියා සතො, දෙවතානුස්සතියා සතො, ආනාපානසතියා{4} සතො, මරණසතියා සතො, කායගතාසතියා සතො, උපසමානුස්සතියා සතො. යා සති අනුස්සති -පෙ- සම්මාසති සතිසම්බොජ්ඣඞ්ගො එකායනමග්ගො. අයං වුච්චති සති. ඉමාය සතියා උපෙතො හොති සමුපෙතො උපගතො සමුපගතො උප්පන්නො සමුප්පන්නො{5} සමන්නාගතො අයං වුච්චති සතො."
                    }
                ],
                "footnotes": [
                    {
                        "type": "footnote",
                        "text": "1. අනභාවංගතො-ච-ක-"
                    },
                    {
                        "type": "footnote",
                        "text": "2. සතිපරිබන්ධානං-ප-ම ඡ සං\nසතිපටිපන්ධානං-ව-ක"
                    },
                    {
                        "type": "footnote",
                        "text": "3. අපච්චොරොහණත්තා-පන"
                    },
                    {
                        "type": "footnote",
                        "text": "4. ආනාපානස්සතියා-ම ඡ සං"
                    },
                    {
                        "type": "footnote",
                        "text": "5. සම්පන්නො-ව-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 88,
            "pali": {
                "entries": [
                    {
                        "type": "paragraph",
                        "text": "භික්ඛූති සත්තන්නං ධම්මානං භින්නත්තා භික්ඛු: සක්කායදිට්ඨි භින්නා, හොති, විචිකිච්ඡා භින්නා හොති, සීලබ්බතපරාමාසො භින්නො හොති, රාගො භින්නො හොති, දොසො භින්නො හොති, මොහො භින්නො හොති, මානො භින්නො හොති, භින්නා හොන්ති පාපකා අකුසලා ධම්මා සංකිලෙසිකා පොනොභවිකා සදරා දුක්ඛවිපාකා ආයතිං ජාතිජරාමරණීයා."
                    },
                    {
                        "type": "gatha",
                        "text": "3. “පජ්ජෙන කතෙන{1} අත්තනා-(සභියාති භගවා)\nපරිනිබ්බා න ගතො විතිණ්ණකඞ්ඛො\nවිභවඤ්ච භවඤ්ච විප්පහාය\nවුසිතවා ඛීණපුනබ්භවො{2} ස භික්ඛූ”ති සතො භික්ඛු",
                        "level": 2
                    },
                    {
                        "type": "paragraph",
                        "text": "**සතො භික්ඛු පරිබ්බජෙති** සතො භික්ඛු පරිබ්බජෙ: සතො ගච්ඡෙය්ය, සතො තිට්ඨෙය්ය, සතො නිසීදෙය්ය, සතො සෙය්යං කප්පෙය්ය, සතො අභික්කමෙය්ය, සතො පටික්කමෙය්ය, සතො ආලොකෙය්ය, සතො විලොකෙය්ය, සතො සම්මිඤ්ජෙය්ය,{3} සතො පසාරෙය්ය, සතො සඞ්ඝාටිපත්තචීවරං ධාරෙය්ය, සතො චරෙය්ය, විහරෙය්ය ඉරීයෙය්ය වත්තෙය්ය පාලෙය්ය යපෙය්ය යාපෙය්යා’ති **“සතො භික්ඛු පරිබ්බජෙ**” "
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "කාමෙසු නාභිගිජ්ඣෙය්ය-මනසා නාවිලො සියා\nකුසලො සබ්බධම්මානං-සතො භික්ඛු පරිබ්බජෙ’ති.",
                        "level": 1
                    },
                    {
                        "type": "paragraph",
                        "text": "සහ ගාථාපරියොසානා යෙ තෙ බ්රාහ්මණෙන සද්ධිං එකච්ඡන්දා එකපයොගා එකාධිප්පායා එකවාසනවාසිතා තෙසං අනෙකපාණසහස්සානං විරජං වීතමලං ධම්මචක්ඛුං උදපාදි, යං කිඤ්චි සමුදයධම්මං සබ්බං තං නිරොධධම්මන්ති. තස්ස ච පන බ්රාහ්මණස්ස අනුපාදාය ආසවෙහි චිත්තං විමුච්චි. සහ අරහත්තප්පත්තා අජිනජටාවාකචීරතිදණ්ඩකමණ්ඩලුකෙසා ච මස්සු ච අන්තරහිතා, අජිතො{4} භණ්ඩුකාසායවත්ථවසනො සඞ්ඝාටිවත්තචීවරධරො අන්වත්ථපටිපත්තියා පඤ්ජලිකො භගවන්තං නමස්සමානො නිසින්නො හොති: සත්ථා මෙ භන්තෙ, භගවා සාවකො ‘හමස්මීති."
                    },
                    {
                        "type": "centered",
                        "text": "අජිත සුත්තනිද්දෙසො සමත්තො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. පජ්ජොතකතෙන, -සී."
                    },
                    {
                        "type": "footnote",
                        "text": "2. තිණ්ණපුනබ්භවො, -සී."
                    },
                    {
                        "type": "footnote",
                        "text": "3. සමිඤ්ජෙය්ය. -මඡසං"
                    },
                    {
                        "type": "footnote",
                        "text": "4. අජිතො-ස්යා, මඡසං උදානං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 90,
            "pali": {
                "entries": [
                    {
                        "type": "heading",
                        "text": "2. තිස්සමෙත්තෙය්ය සුත්තනිද්දෙසො",
                        "level": 2
                    },
                    {
                        "type": "heading",
                        "text": "2-1 ",
                        "level": 1
                    },
                    {
                        "type": "gatha",
                        "text": "කො’ධ සන්තුසිතො ලොකෙ (ඉච්චායස්මා තිස්සමෙත්තෙය්යො)\nකස්ස නො සන්ති ඉඤ්ජිතා\nකො උභන්තමභිඤ්ඤාය\nමජ්ඣෙ මන්තා න ලිප්පති\nකං බ්රූසි මහාපුරිසො’ති\nකො’ධ සිබ්බනිමච්චගා.",
                        "level": 2
                    },
                    {
                        "type": "paragraph",
                        "text": "**කො’ධ සන්තුසිතො ලොකෙ’ති:** කො ලොකෙ තුට්ඨො සන්තුට්ඨො අත්තමනො පරිපුණ්ණසංකප්පොති ‘කොධ සන්තුසිතො ලොකෙ’."
                    },
                    {
                        "type": "paragraph",
                        "text": "**ඉච්චායස්මා තිස්සමෙත්තෙය්යො’ති:** ‘ඉච්චා’ති පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතා. නාමෙතං ඉච්චා’ති. **ආයස්මා’**ති, පියවචනං ගරුවචනං සගාරවසප්පතිස්සාධිවචනමෙතං ‘ආයස්මා’ති. **තිස්සො**’ති තස්ස බ්රාහ්මණස්ස නාමං සඞ්ඛා{1} සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්ති බ්යඤ්ජනං අභිලාපො. **මෙත්තෙය්යො**’ති තස්ස බ්රාහ්මණස්ස ගොත්තං සඞ්ඛා{1} සමඤ්ඤා පඤ්ඤත්ති වොහාරො’ති **‘ඉච්චායස්මා** තිස්සමෙත්තෙය්යො.’"
                    },
                    {
                        "type": "paragraph",
                        "text": "**කස්ස නො සන්ති ඉඤ්ජිතාති:** තණ්හිඤ්ජිතං දිට්ඨිඤ්ජිතං මානිඤ්ජිතං කිලෙසිඤ්ජිතං කාමිඤ්ජිතං. කස්සිමෙ ඉඤ්ජිතා නත්ථි, න සන්ති න සංවිජ්ජන්ති නුපලබ්භන්ති, පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා’ති “කස්ස නො සන්ති ඉඤ්ජිතා.”"
                    },
                    {
                        "type": "paragraph",
                        "text": "**කො උභන්තමභිඤ්ඤායා’ති:** කො උභො අන්තෙ අභිඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වා’ති ‘කො උභන්තමභිඤ්ඤාය’."
                    },
                    {
                        "type": "paragraph",
                        "text": "**මජ්ඣෙ මන්තා න ලිප්පතී’ති:** මජ්ඣෙ මන්තාය න ලිප්පති අලිත්තො අනුපලිත්තො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතී ති, ‘මජ්ඣෙ මන්තා න ලිප්පති’."
                    },
                    {
                        "type": "paragraph",
                        "text": "**කං බ්රූසි මහාපුරිසොතීති:** මහාපුරිසො අග්ගපුරිසො සෙට්ඨපුරිසො විසෙට්ඨපුරිසො පාමොක්ඛපුරිසො උත්තමපුරිසො පධානපුරිසො පවරපුරිසො’ති. **කං බ්රූසී:** කං කථෙසි කං මඤ්ඤසි කං භණසි කං පස්සසි කං වොහරසීති. ‘කං බ්රූසි මහාපුරිසො’ති."
                    }
                ],
                "footnotes": [
                    {
                        "type": "footnote",
                        "text": "1. සඞ්ඛ්යා-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 92,
            "pali": {
                "entries": [
                    {
                        "type": "paragraph",
                        "text": "**කො’ධ සිබ්බනිමච්චගා’ති** කො ඉධ සිබ්බනිං තණ්හං අච්චගා{1} උපච්චගා අතික්කන්තො සමතික්කන්තො වීතිවත්තො’ති. කොධ සිබ්බනිමච්චගා’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“කො’ධ සන්තුසිතො ලොකෙ (ඉච්චායස්මා තිස්සමෙත්තෙය්යො)\nකස්ස නො සන්ති ඉඤ්ජිතා\nකො උභන්තමභිඤ්ඤාය\nමජ්ඣෙ මන්තා න ලිප්පති,\nකං බ්රූසි මහාපුරිසො’ති\nකො’ධ සිබ්බනිමච්චගා”ති.",
                        "level": 2
                    },
                    {
                        "type": "heading",
                        "text": "2-2",
                        "level": 1
                    },
                    {
                        "type": "gatha",
                        "text": "කාමෙසු බ්රහ්මචරියවා (මෙත්තෙය්යාති භගවා)\nවීතතණ්හො සදා සතො\nසඞ්ඛාය නිබ්බුතො භික්ඛු\nතස්ස නො සන්ති ඉඤ්ජිතා.",
                        "level": 2
                    },
                    {
                        "type": "paragraph",
                        "text": "**කාමෙසු බ්රහ්මචරියවා’ති:** ‘**කාමා’**ති උද්දානතො ද්වෙ කාමා වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා."
                    },
                    {
                        "type": "paragraph",
                        "text": "**බ්රහ්මචරියවා’**ති ‘බ්රහ්මචරියං’ වුච්චති අසද්ධම්මසමාපත්තියා ආරති විරති පටිවිරති වෙරමණී අකිරියා අකරණං අනජ්ඣාපත්ති වෙලා-අනතික්කමො. අපි ච නිප්පරියායෙන බ්රහ්මචරියං වුච්චති අරියො අට්ඨඞ්ගිකො මග්ගො, සෙය්යථීදං{2} සම්මාදිට්ඨි සම්මාසඞ්කප්පො සම්මාවාචා සම්මාකම්මන්තො සම්මාආජීවො සම්මාවායාමො සම්මාසති සම්මාසමාධි. යො ඉමිනා අරියෙන අට්ඨඞ්ගිකෙන මග්ගෙන උපෙතො සමුපෙතො උපගතො සමුපගතො{3} උප්පන්නො සමුප්පන්නො සමන්නාගතො, සො වුච්චති බ්රහ්මචරියවා. යථා ච ධනෙන ධනවා’ති වුච්චති, භොගෙන ‘භොගවා’ති වුච්චති, යසෙන ‘යසවා’ති වුච්චති, සිප්පෙන ’සිප්පවා’ති වුච්චති, සීලෙන ‘සීලවා’ති වුච්චති, විරියෙන ‘විරියවා’ති වුච්චති, පඤ්ඤාය ‘පඤ්ඤවා’ති වුච්චති විජ්ජාය ‘විජ්ජවා’ති, වුච්චති, එවමෙව යො ඉමිනා අරියෙන අට්ඨඞ්ගිකෙන මග්ගෙන උපෙතො සමුපෙතො උපගතො සමුපගතො උප්පන්නො සමුප්පන්නො සමන්නාගතො සො වුච්චති බ්රහ්මචරියවාති ‘කාමෙසු බ්රහ්මචරියවා.’"
                    }
                ],
                "footnotes": [
                    {
                        "type": "footnote",
                        "text": "1. අජ්ඣගා-මඡසං"
                    },
                    {
                        "type": "footnote",
                        "text": "2. සෙය්යථීදං-මඡසං"
                    },
                    {
                        "type": "footnote",
                        "text": "3. උපාගතො සමුපාගතො-පු"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 94,
            "pali": {
                "entries": [
                    {
                        "type": "paragraph",
                        "text": "**මෙත්තෙය්යාති** භගවා තං බ්රාහ්මණං ගොත්තෙන ආලපති. **භගවා**’ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං භගවාති ‘මෙත්තෙය්යාති භගවා.’"
                    },
                    {
                        "type": "paragraph",
                        "text": "**වීත තණ්හො සදා සතො’ති** ‘තණ්හා’ති රූපතණ්හා -පෙ- ධම්මතණ්හා. යස්සෙසා තණ්හා පහීනා සමුච්ඡින්නා වූපසන්නා පටිප්පස්සද්ධා{1} අභබ්බුප්පත්තියා ඤාණග්ගිනා දඩ්ඪා, සො වුච්චති වීතතණ්හො විගතතණ්හො චත්තතණ්හො වන්තතණ්හො මුත්තතණ්හො පහීනතණ්හො පටිනිස්සට්ඨතණ්හො වීතරාගො විගතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො නිච්ඡාතො නිබ්බුතො සීතීභූතො සුඛපටිසංවෙදී{2} බ්රහ්මභූතෙන අත්තනා විහරති. **සදා**’ති සදා සබ්බදා සබ්බකාලං නිච්චකාලං ධුවකාලං සතතං සමිතං අබ්බොකිණ්ණං පොඞ්ඛානුපොඞ්ඛං{3} උදකොමිකාජාතං{4} අවීචිසන්තතිසහිතං ඵුස්සිතං{5} පුරෙභත්තං පච්ඡාභත්තං පුරිමං යාමං’ මජ්ඣිමං යාමං පච්ඡිමං යාමං කාළෙ ජුණ්හෙ වස්සෙ හෙමන්තෙ ගිම්හෙ පුරිමෙ වයොඛන්ධෙ මජ්ඣිමෙ වයොඛන්ධෙ පච්ඡිමෙ වයොඛන්ධෙ."
                    },
                    {
                        "type": "paragraph",
                        "text": "**සතො**’ති චතූහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො වෙදනාසු වෙදනානුපස්සනාසතිපට්ඨානං භාවෙන්තො සතො, චිත්තෙ චිත්තානුපස්සනාසතිපට්ඨානං භාවෙන්තො සතො, ධම්මෙසු ධම්මානුපස්සනාසතිපට්ඨානං භාවෙන්තො සතො -පෙ- සො වුච්චති සතො’ති ‘වීතතණ්හො සදා සතො’."
                    },
                    {
                        "type": "paragraph",
                        "text": "**සඞ්ඛාය නිබ්බුතො භික්ඛූ’**ති: ‘සඞ්ඛා’ වුච්චති ඤාණං, යා පඤ්ඤා පජානනා විචයො පවිචයො -පෙ- අමොහො ධම්මවිචයො සම්මාදිට්ඨි. **සඞ්ඛායාති** සඞ්ඛාය ජානිත්වා තුලයිත්වා තීරයිත්වා විභාවයිත්වා විභූතං කත්වා, ‘සබ්බෙ සඞ්ඛාරා අනිච්චා’ති සඞ්ඛාය ජානිත්වා තුලයිත්වා තීරයිත්වා විභාවයිත්වා විභූතං කත්වා, ‘සබ්බෙ සඞ්ඛාරා දුක්ඛා’ති -පෙ- ‘සබ්බෙ ධම්මා අනත්තා’ති -පෙ- ‘අවිජ්ජාපච්චයා සඞ්ඛාරා’ති -පෙ- ’යං කිඤ්චි සමුදයධම්මං සබ්බං තං නිරොධධම්ම’න්ති සඞ්ඛාය ජානිත්වා තුලයිත්වා තීරයිත්වා විභාවයිත්වා විභූතං කත්වා."
                    }
                ],
                "footnotes": [
                    {
                        "type": "footnote",
                        "text": "1. පටිපස්සද්ධා-මඡසං"
                    },
                    {
                        "type": "footnote",
                        "text": "2. සුඛප්පටිසංවෙදී-මඡසං"
                    },
                    {
                        "type": "footnote",
                        "text": "3. පොඛානුපොඛං-ස්යා"
                    },
                    {
                        "type": "footnote",
                        "text": "4. උදකූමිකජාතං-මඡසං"
                    },
                    {
                        "type": "footnote",
                        "text": "5. ඵස්සිතං-මඡසං, ඵුසිතං-ස්යා"
                    },
                    {
                        "type": "footnote",
                        "text": "6. පුරිමයාම-මඡසං"
                    },
                    {
                        "type": "footnote",
                        "text": "7. භාවිතත්තා-සී"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 96,
            "pali": {
                "entries": [
                    {
                        "type": "paragraph",
                        "text": "අථ වා අනිච්චතො සඞ්ඛාය ජානිත්වා -පෙ- දුක්ඛතො -පෙ- රොගතො -පෙ- ගණ්ඩතො -පෙ- සල්ලතො -පෙ- නිස්සරණතො සඞ්ඛාය ජානිත්වා තුලයිත්වා තීරයිත්වා විභාවයිත්වා විභූතං කත්වා. **නිබ්බුතො’**ති රාගස්ස නිබ්බාපිතත්තා නිබ්බුතො, දොසස්ස නිබ්බාපිතත්තා නිබ්බුතො, මොහස්ස නිබ්බාපිතත්තා නිබ්බුතො, කොධස්ස-උපනාහස්ස-මක්ඛස්ස-පළාසස්ස-ඉස්සාය-මච්ඡරියස්ස-මායාය-සාඨෙය්යස්ස-ථම්භස්ස-සාරම්භස්ස-මානස්ස-අතිමානස්ස-මදස්ස-පමාදස්ස-සබ්බකිලෙසානං-සබ්බදුච්චරිතානං-සබ්බදරථානං-සබ්බපරිළාහානං-සබ්බසන්තාපානං-සබ්බාකුසලාභිසඞ්ඛාරානං නිබ්බාපිතත්තා නිබ්බුතො. **‘භික්ඛූ’**ති සත්තන්නං ධම්මානං භින්නත්තා භික්ඛු -පෙ- වුසිත්වා ඛීණපුනබ්භවො ස භික්ඛූ”ති ‘සඞ්ඛාය නිබ්බුතො භික්ඛු.’"
                    },
                    {
                        "type": "paragraph",
                        "text": "**තස්ස නො සන්ති ඉඤ්ජිතා**ති ‘තස්සා’ති අරහතො ඛීණාසවස්ස. **ඉඤ්ජිතා**’ති තණ්හිඤ්ජිතං දිට්ඨිඤ්ජිතං මානිඤ්ජිතං කිලෙසිඤ්ජිතං කාමිඤ්ජිතං, තස්සිමෙ ඉඤ්ජිතා නත්ථි, න සන්ති, න සංවිජ්ජන්ති, නූපලබ්භන්ති, පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා’ති ‘තස්ස නො සන්ති ඉඤ්ජිතා’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“කාමෙසු බ්රහ්මචරියවා (මෙත්තෙය්යාති භගවා)\nවීතතණ්හො සදා සතො,\nසඞ්ඛාය නිබ්බුතො භික්ඛු\nතස්ස නො සන්ති ඉඤ්ජිතා”ති.",
                        "level": 2
                    },
                    {
                        "type": "heading",
                        "text": "2-3",
                        "level": 1
                    },
                    {
                        "type": "gatha",
                        "text": "සො උභන්තමභිඤ්ඤාය\nමජ්ඣෙ මන්තා න ලිප්පති\nතං බ්රූමි මහාපුරිසො’ති\nසො’ ධ{1} සිබ්බනිමච්චගා.",
                        "level": 2
                    },
                    {
                        "type": "paragraph",
                        "text": "**සො උභන්තමභිඤ්ඤාය මජ්ඣෙ මන්තා න ලිප්පතී**ති: ‘අන්තා’ති ද්වෙ අන්තා: ඵස්සො එකො අන්තො, ඵස්සසමුදයො දුතියො අන්තො, ඵස්සනිරොධො මජ්ඣෙ. අතීතං එකො අන්තො, අනාගතං දුතියො අන්තො, පච්චුප්පන්නං මජ්ඣෙ. සුඛා වෙදනා එකො අන්තො, දුක්ඛා වෙදනා දුතියො අන්තො, අදුක්ඛමසුඛා වෙදනා මජ්ඣෙ. නාමං එකො අන්තො, රූපං දුතියො අන්තො, විඤ්ඤාණං මජ්ඣෙ. ඡ අජ්ඣත්තිකානි ආයතනානි එකො අන්තො, ඡ බාහිරානි ආයතනානි දුතියො අන්තො, විඤ්ඤාණං මජ්ඣෙ. සක්කායො එකො අන්තො, සක්කාය සමුදයො දුතියො අන්තො, සක්කාය නිරොධො මජ්ඣෙ. **මන්තා** වුච්චති පඤ්ඤා “යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි.”"
                    }
                ],
                "footnotes": [
                    {
                        "type": "footnote",
                        "text": "1. සො ඉධ-ම.ඡ.සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 98,
            "pali": {
                "entries": [
                    {
                        "type": "paragraph",
                        "text": "**ලෙපා’**ති ද්වෙ ලෙපා: තණ්හාලෙපො ච, දිට්ඨිලෙපො ච. කතමො තණ්හා ලෙපො: යාවතා තණ්හාසඞ්ඛාතෙන සීමකතං මරියාදීකතං{1} ඔධිකතං පරියන්තකතං පරිග්ගහිතං මමායිතං, ඉදං මම, එතං මම, එත්තකං මම, එත්තාවතා මම රූපා සද්දා ගන්ධා රසා ඵොට්ඨබ්බා අත්ථරණා පාපුරණා දාසිදාසා අජෙළකා කුක්කුටසූකරා හත්ථිගවාස්සවළවා ඛෙත්තං වත්ථුං හිරඤ්ඤං සුවණ්ණං ගාම නිගම රාජධානියො{2} රට්ඨං ච ජනපදො ච කොසො ච කොට්ඨාගාරං ච කෙවලම්පි මහාපඨවිං තණ්හාවසෙන මමායති. යාවතා අට්ඨසතතණ්හාවිචරිතං, අයං තණ්හාලෙපො. කතමො දිට්ඨිලෙපො: වීසතිවත්ථුකා සක්කායදිට්ඨි, දසවත්ථුකා මිච්ඡාදිට්ඨි, දසවත්ථුකා අන්තග්ගාහිකා දිට්ඨි, යා එවරූපා දිට්ඨි දිට්ඨිගතං දිට්ඨිගහණං දිට්ඨිකන්තාරො දිට්ඨිවිසූකායිකං දිට්ඨිවිප්ඵන්දිතං දිට්ඨිසංයොජනං ගාහො පටිග්ගාහො අභිනිවෙසො පරාමාසො කුම්මග්ගො මිච්ඡාපථො මිච්ඡත්තං තිත්ථායතනං විපරියෙසගාහො{3} විපරීතගාහො විපල්ලාසගාහො මිච්ඡාගාහො අයාථාවතස්මිං යාථාවතන්ති ගාහො යාවතා ද්වාසට්ඨිදිට්ඨිගතානි, අයං දිට්ඨිලෙපො."
                    },
                    {
                        "type": "paragraph",
                        "text": "**සො උභන්ත මභිඤ්ඤාය මජ්ඣෙ මන්තා න ලිප්පතී**’ති සො උභො ච අන්තෙ මජ්ඣඤ්ච මන්තාය අභිඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වා, න ලිප්පති න පලිප්පති න උපලිප්පති අලිත්තො අසංලිත්තො අනුපලිත්තො නික්ඛන්තො නිස්සටො විප්පමුත්තො විසංයුත්තො විමරියාදීකතෙන චෙතසා විහරතීති. ‘සො උභන්තමභිඤ්ඤාය මජ්ඣෙ මන්තා න ලිප්පති’."
                    },
                    {
                        "type": "paragraph",
                        "text": "**‘තං බ්රූමි මහාපුරිසො’**ති මහාපුරිසො අග්ගපුරිසො සෙට්ඨපුරිසො විසෙට්ඨපුරිසො පාමොක්ඛපුරිසො උත්තමපුරිසො පවරපුරිසො’ති, තං බ්රූමි තං කථෙමි තං භණාමි තං දීපෙමි තං වොහරාමි. ආයස්මා සාරිපුත්තො භගවන්තං එතදවොච: “මහාපුරිසො මහාපුරිසො’ති භන්තෙ, වුච්චති. කිත්තා වතා නු ඛො භන්තෙ මහාපුරිසො හොතී”ති “විමුත්තචිත්තත්තා ඛ්වාහං සාරිපුත්ත මහාපුරිසො’ති වදාමි."
                    }
                ],
                "footnotes": [
                    {
                        "type": "footnote",
                        "text": "1. මරියාදීතං-ම ඡ සං නත්ථි"
                    },
                    {
                        "type": "footnote",
                        "text": "2. ගාමනිගමනගර ජනපදරාජධානියො-පන"
                    },
                    {
                        "type": "footnote",
                        "text": "3. විපරියාසග්ගාහො-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 100,
            "pali": {
                "entries": [
                    {
                        "type": "paragraph",
                        "text": "අවිමුත්තචිත්තත්තා{1} නො මහාපුරිසො’ති වදාමි. කථං ච සාරිපුත්ත, විමුත්තචිත්තො හොති: ඉධ සාරිපුත්ත, භික්ඛු අජ්ඣත්තං කායෙ කායානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣාදොමනස්සං, තස්ස කායෙ කායානුපස්සිනො විහරතො චිත්තං විරජ්ජති විමුච්චති අනුපාදාය ආසවෙහි. වෙදනාසු -පෙ- චිත්තෙ -පෙ- ධම්මෙසු ධම්මානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣාදොමනස්සං, තස්ස ධම්මෙසු ධම්මානුපස්සිනො විහරතො චිත්තං විරජ්ජති විමුච්චති අනුපාදාය ආසවෙහි. එවං ඛො සාරිපුත්ත, විමුත්ත චිත්තො හොති. විමුත්තචිත්තත්තා ඛ්වාහං සාරිපුත්ත, මහාපුරිසොති වදාමි. අවිමුත්තචිත්තත්තා නො මහාපුරිසො’ති වදාමීති.{a} **තං බ්රූමි මහාපුරිසො’ති.**"
                    },
                    {
                        "type": "paragraph",
                        "text": "**සොධ සිබ්බනි මච්චගා**’ති ‘සිබ්බනී වුච්චති තණ්හා. “යො රාගො සාරාගො -පෙ- අභිජ්ඣා ලොභො අකුසලමූලං.” යස්සෙසා සිබ්බනී තණ්හා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො සිබ්බනිං තණ්හා අච්චගා උපච්චගා අතික්කන්තො සමතික්කන්තො වීතිවත්තොනි’ සොධ සිබ්බනිමච්චගා.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සො උභන්තමභිඤ්ඤාය\nමජ්ඣෙ මත්තා න ලිප්පති\nතං බ්රූමි මහාපුරිසො’ති\nසො’ධ සිබ්බනිමච්චගා”ති.",
                        "level": 2
                    },
                    {
                        "type": "paragraph",
                        "text": "සහ ගාථාපරියොසානා යෙ තෙ බ්රාහ්මණෙන සද්ධිං එකච්ඡන්දා එකපයොගො එකාධිප්පායා එකවාසනවාසිතා,{2} තෙසං අනෙකපාණසහස්සානං විරජං වීතමලං ධම්මචක්ඛුං උදපාදි. ‘යං කිඤ්චි සමුදයධම්මං සබ්බං තං නිරොධධම්ම’න්ති. තස්ස බ්රාහ්මණස්ස අනුපාදාය ආසවෙහි චිත්තං විමුච්චි. සහ අරහත්තප්පත්තා අජිනජටාවාකචීරතිදණ්ඩකමණ්ඩලු කෙසා ච මස්සු ච අන්තරහිතා. භණ්ඩු කාසායවත්ථවසනො සඞ්ඝාටිපත්තචීවරධරො අනවත්ථ පටිපත්තියා පඤ්ජලිකො භගවන්තං නමස්සමානො නිසින්නො හොති: ‘සත්ථා මෙ භන්තෙ භගවා සාවකො’ හම’ස්මීති."
                    },
                    {
                        "type": "centered",
                        "text": "තිස්සමෙත්තෙය්ය සුත්තනිද්දෙසො සමත්තො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. අධිමුත්තචිත්තා-පන"
                    },
                    {
                        "type": "footnote",
                        "text": "2. එකවාසනා වාසිතා-පන"
                    },
                    {
                        "type": "footnote",
                        "text": "a. සතිපට්ඨානසංයුත්ත-නාලකවග්ග-මහා පුරිසපුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 102,
            "pali": {
                "entries": [
                    {
                        "type": "heading",
                        "text": "3. පුණ්ණක සුත්තනිද්දෙසො. ",
                        "level": 2
                    },
                    {
                        "type": "heading",
                        "text": "3-1",
                        "level": 1
                    },
                    {
                        "type": "gatha",
                        "text": "අනෙජං මූල දස්සාවිං- (ඉච්චායස්මා පුණ්ණකො)\nඅත්ථි පඤ්හෙන ආගමං\nකිං නිස්සිතා ඉසයො මනුජා\nඛත්තියා බ්රාහ්මණා දෙවතානං\nයඤ්ඤමකප්පයිංසු පුථූ ඉධ ලොකෙ\nපුච්ඡාමි තං භගවා බ්රූහි මෙතං.",
                        "level": 2
                    },
                    {
                        "type": "paragraph",
                        "text": "**අනෙජං මූලදස්සාවින්ති:** ‘එජා’ වුච්චති තණ්හා. “යො රාගො -පෙ- අභිජ්ඣා ලොභො අකුසලමූලං”. සා එජා තණ්හා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා{1} ආයතිං අනුප්පාදධම්මා. තස්මා බුද්ධො අනෙජො. එජාය පහීනත්තා අනෙජො. භගවා ලාභෙ’පි න ඉඤ්ජති, අලාභෙ’පි න ඉඤ්ජති, යසෙ’පි න ඉඤ්ජති, අයසෙ’පි න ඉඤ්ජති, පසංසායපි න ඉඤ්ජති නින්දාය’පි න ඉඤ්ජති, සුඛෙ’පි න ඉඤ්ජති, දුක්ඛෙ’පි න ඉඤ්ජති, න චලති න වෙධති නප්පවෙධතීති ‘අනෙජං’. **මූල දස්සාවින්ති** භගවා මූලදස්සාවී, හෙතුදස්සාවී නිදානදස්සාවී සම්භවදස්සාවී, පභවදස්සාවී, සමුට්ඨානදස්සාවී, ආහාරදස්සාවී, ආරම්මණදස්සාවී, පච්චයදස්සාවී, සමුදයදස්සාවී. තීණි අකුසලමූලානි: ලොභො අකුසලමූලං, දොසො අකුසලමූලං, මොහො අකුසලමූලං, වුත්තං හෙතං භගවතා: තීණිමානි භික්ඛවෙ නිදානානි කම්මානං සමුදයාය. කතමානි තීණි: ලොභො නිදානං කම්මානං සමුදයාය, දොසො නිදානං කම්මානං සමුදයාය, මොහො නිදානං කම්මානං සමුදයාය. ‘න භික්ඛවෙ ලොභජෙන කම්මෙන දොසජෙන කම්මෙන මොහජෙන කම්මෙන දෙවා පඤ්ඤායන්ති, මනුස්සා පඤ්ඤායන්ති, යා වා පනඤ්ඤා’පි කාචි සුගතියො. අථ ඛො භික්ඛවෙ ලොභජෙන කම්මෙන දොසජෙන කම්මෙන මොහජෙන කම්මෙන නිරයො පඤ්ඤායති, තිරච්ඡානයොනි පඤ්ඤායති, පෙත්තිවිසයො පඤ්ඤායති යා වා පනඤ්ඤා’පි කාචි දුග්ගතියො. නිරයෙ තිරච්ඡානයොනියා පෙත්තිවිසයෙ{2} අත්තභාවාභිනිබ්බත්තියා ඉමානි තීණි අකුසලමූලානී”ති{a}. භගවා ජානාති, පස්සති. එවම්පි. භගවා මූලදස්සාවී -පෙ- සමුදයදස්සාවී."
                    }
                ],
                "footnotes": [
                    {
                        "type": "footnote",
                        "text": "1. අනභාවංගතා-ව-ක\nඅනභාවං කතා-මඡසං"
                    },
                    {
                        "type": "footnote",
                        "text": "2. පිත්තිවිසයෙ-ක එ චි"
                    },
                    {
                        "type": "footnote",
                        "text": "a. තිකඞ්ගුත්තර-"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 104,
            "pali": {
                "entries": [
                    {
                        "type": "paragraph",
                        "text": "තීණී කුසලමූලානි: අලොභො කුසලමූලං, අදොසො කුසලමූලං, අමොහො කුසලමූලං, වුත්තං හෙතං භගවතා: තීණිමානි -පෙ- න භික්ඛවෙ අලොභජෙන කම්මෙන අදොසජෙන කම්මෙන අමොහජෙන කම්මෙන නිරයො පඤ්ඤායති, තිරච්ඡානයොනි පඤ්ඤායති, පෙත්තිවිසයො පඤ්ඤායති, යා වා පනඤ්ඤා’පි කාචි දුග්ගතියො. අථ ඛො භික්ඛවෙ අලොභජෙන කම්මෙන අදොසජෙන කම්මෙන අමොහජෙන කම්මෙන දෙවා පඤ්ඤායන්ති, මනුස්සා පඤ්ඤායන්ති යා වා පනඤ්ඤාපි කාචි සුග්ගතියො දෙවෙසු ච මනුස්සෙසු ච අත්තභාවාභි නිබ්බත්තියා. ඉමානි තීණි කුසලමූලානී’ති. {*}භගවා ජානාති පස්සති, එවම්පි භගවා මූලදස්සාවී -පෙ- සමුදය දස්සාවී. වුත්තං හෙතං භගවතා, “යෙ කෙචි භික්ඛවෙ ධම්මා අකුසලා අකුසලභාගියා අකුසලපක්ඛිකා සබ්බෙතෙ අවිජ්ජාමූලකා අවිජ්ජා සමොසරණා, අවිජ්ජාසමුග්ඝාතා, සබ්බෙ තෙ සමුග්ඝාතං ගච්ඡන්තී”ති භගවා ජානාති පස්සති. එවම්පි භගවා මූලදස්සාවී -පෙ- සමුදයදස්සාවී."
                    },
                    {
                        "type": "paragraph",
                        "text": "වුත්තං හෙතං භගවතා “යෙ කෙචි මෙ භික්ඛවෙ ධම්මා කුසලා කුසලභාගියා කුසලපක්ඛිකා සබ්බෙ තෙ අප්පමාදමූලකා, අප්පමාදසමොසරණා, අප්පමාදො තෙසං ධම්මානං අග්ගමක්ඛායතී”ති භගවා ජානාති පස්සති. එවම්පි භගවා මූලදස්සාවී -පෙ- සමුදයදස්සාවී."
                    },
                    {
                        "type": "paragraph",
                        "text": "අථ වා භගවා ජානාති පස්සති “අවිජ්ජා මූලං සඞ්ඛාරානං සඞ්ඛාරා මූලං විඤ්ඤාණස්ස, විඤ්ඤාණං මූලං නාමරූපස්ස, නාමරූපං මූලං සළායතනස්ස, සළායතනං මූලං ඵස්සස්ස, ඵස්සො මූලං වෙදනාය, වෙදනා මූලං තණ්හාය, තණ්හා මූලං උපාදානස්ස, උපාදානං මූලං භවස්ස, භවො මූලං ජාතියා, ජාති මූලං ජරාමරණස්සා”ති භගවා ජානාති පස්සති එවම්පි භගවා මූලදස්සාවී -පෙ- සමුදය දස්සාවී."
                    },
                    {
                        "type": "paragraph",
                        "text": "අථ වා, භගවා ජානාති පස්සති චක්ඛු මූලං චක්ඛුරොගානං, සොතං මූලං සොතරොගානං, ඝානං මූලං ඝානරොගානං, ජිව්හා මූලං ජිව්හාරොගානං කායො මූලං කායරොගානං, මනො මූලං චෙතසිකානං දුක්ඛාන”න්ති භගවා ජානාති පස්සති. එවම්පි භගවා මූලදස්සාවී, හෙතුදස්සාවී, නිදානදස්සාවී, සම්භවදස්සාවී, පභවදස්සාවී, සමුට්ඨානදස්සාවී, ආහාරදස්සාවී, ආරම්මණ දස්සාවී, පච්චයදස්සාවී, සමුදයදස්සාවී’ති ‘අනෙජං මූලදස්සාවීං."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 106,
            "pali": {
                "entries": [
                    {
                        "type": "paragraph",
                        "text": "**ඉච්චායස්මා පුණ්ණකො’**ති ‘ඉච්චා’ති -පෙ- **ආයස්මා පුණ්ණකො. **"
                    },
                    {
                        "type": "paragraph",
                        "text": "අත්ථි **පඤ්හෙන ආගමන්ති**. පඤ්හෙන අත්ථිකො.{1} ආගතොම්හි පඤ්හං පුච්ඡිතුකාමො{2} ආගතොම්හි පඤ්හං සොතුකාමො ආගතොම්හීති එවම්පි ‘අත්ථි පඤ්හෙන ආගමං’ අථ වා පඤ්හත්ථිකානං පඤ්හං පුච්ඡිතුකාමානං පඤ්හං සොතුකාමානං ආගමනං අභික්කමනං උපසඞ්කමනං පයිරුපාසනං අත්ථීති එවම්පි ‘අත්ථි පඤ්හෙන ආගමං’ අථ වා පඤ්හාගමො තුය්හං අත්ථි ත්වම්පි පහූ විසවි අලමත්තො මයා පුච්ඡිතං කථෙතුං විස්සජ්ජෙතුං{3} වහස්සෙතං භාරන්ති එවම්පි ‘අත්ථි පඤ්හෙන ආගමං’."
                    },
                    {
                        "type": "paragraph",
                        "text": "**කිං නිස්සිතා ඉසයො මනුජා’**ති කිං නිස්සිතා ආසිතා{4} අල්ලීනා උපගතා අජ්ඣොසිතා අධිමුත්තා.{5} ඉසයො’ති ඉසිනාමකා යෙ කෙචි ඉසිපබ්බජ්ජං පබ්බජිතා: ආජීවකා නිඝණ්ඨා ජටිලා තාපසා. **මනුජා**’ති මනුස්සා වුච්චන්තීති ‘කිං නිස්සිතා ඉසයො මනුජා’."
                    },
                    {
                        "type": "paragraph",
                        "text": "**ඛත්තියා බ්රාහ්මණා දෙවතානන්ති:** ඛත්තියාති යෙ කෙචි ඛත්තියජාතිකා. **බ්රාහ්මණා’**ති යෙ කෙචි භොවාදිකා. **දෙවතානන්ති** ආජීවකසාවකානං ආජීවකා දෙවතා, නිඝණ්ඨසාවකානං නිඝණ්ඨා දෙවතා, ජටිලසාවකානං ජටිලා දෙවතා, පරිබ්බාජකසාවකානං පරිබ්බාජකා දෙවතා, අවරුද්ධකසාවකානං අවරුද්ධකා{6} දෙවතා, හත්ථිවතිකානං හත්ථි දෙවතා, අස්සවතිකානං අස්සා දෙවතා, ගොවතිකානං ගාවො දෙවතා{8} කුක්කුරවතිකානං කුක්කුරා දෙවතා, කාකවතිකානං කාකා දෙවතා, වාසුදෙවවතිකානං වාසුදෙවො දෙවතා, බලදෙවවතිකානං බලදෙවො දෙවතා, පුණ්ණභද්දවතිකානං පුණ්ණභද්දො දෙවතා, මණිභද්දවතිකානං මණිභද්දො දෙවතා, අග්ගිවතිකානං අග්ගි දෙවතා, නාගවතිකානං නාගා දෙවතා, සුපණ්ණවතිකානං සුපණ්ණා දෙවතා, යක්ඛවතිකානං යක්ඛා දෙවතා, අසුරවතිකානං අසුරා දෙවතා, ගන්ධබ්බවතිකානං ගන්ධබ්බා දෙවතා, මහාරාජවතිකානං මහාරාජානො දෙවතා, චන්දවතිකානං චන්දො දෙවතා, සුරියවතිකානං සුරියො දෙවතා, ඉන්දවතිකානං ඉන්දො දෙවතා, බ්රහ්මවතිකානං බ්රහ්මා දෙවතා, දෙවවතිකානං දෙවො දෙවතා දිසාවතිකානං දිසා දෙවතා. යෙ යෙසං දක්ඛිණෙය්යා තෙ තෙසං දෙවතා’ති ඛත්තියා බ්රාහ්මණා දෙවතානං’."
                    }
                ],
                "footnotes": [
                    {
                        "type": "footnote",
                        "text": "1. පඤ්හත්ථිකාම්හා-බහුසු"
                    },
                    {
                        "type": "footnote",
                        "text": "2. පඤ්හං පුච්ඡිතම්හා-පන"
                    },
                    {
                        "type": "footnote",
                        "text": "3. විසජ්ජෙතුං-මඡසං"
                    },
                    {
                        "type": "footnote",
                        "text": "4. අසිතා-ව, ප න"
                    },
                    {
                        "type": "footnote",
                        "text": "5. අවිමුත්තා-ච"
                    },
                    {
                        "type": "footnote",
                        "text": "6. අවිරුද්ධකසාවකානං අවිරුද්ධතා-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 108,
            "pali": {
                "entries": [
                    {
                        "type": "paragraph",
                        "text": "**යඤ්ඤමකප්පියිංසු පුථූධ ලොකෙති** ‘යඤ්ඤං’ වුච්චති දෙය්යධම්මො: චීවර පිණ්ඩපාත සෙනාසන ගිලානපච්චයභෙසජ්ජපරික්ඛාරං අන්තං පානං වත්ථං යානං මාලාගන්ධවිලෙපනං,I සෙය්යා වසථ පදීපෙය්යං, **යඤ්ඤමකප්පියිංසු**”ති යෙ’පි යඤ්ඤං එසන්ති ගවෙසන්ති පරියෙසන්ති චීවර පිණ්ඩපාත සෙනාසන ගිලානපච්චයභෙසජ්ජපරික්ඛාරං අන්තං පානං වත්ථං යානං මාල ගන්ධවිලෙපනං සෙය්යාවසථපදිපෙය්යං තෙ’පි යඤ්ඤං කප්පෙන්ති. යෙ’පි යඤ්ඤං අභිසඞ්ඛරොන්ති චීවර පිණ්ඩපාත -පෙ- සෙය්යා වසථ පදීපෙය්යං, තෙ’පි යඤ්ඤං කප්පෙන්ති. යෙ’පි යඤ්ඤං දෙන්ති යජන්ති පරිච්චජන්තී චීවර පිණ්ඩපාත -පෙ- සෙය්යාවසථ පදීපෙය්යං, තෙ’පි යඤ්ඤං කප්පෙන්ති. **පුථූ**’ති යඤ්ඤා වා එතෙ පුථූ. යඤ්ඤයාජකා වා{2} එතෙ පුථූ, දක්ඛිණෙය්යා වා එතෙ පුථු."
                    },
                    {
                        "type": "paragraph",
                        "text": "කථං යඤ්ඤා වා එතෙ පුථූ: බහුකා{3} එතෙ යඤ්ඤා: චීවරපිණ්ඩපාතසෙනාසනගිලානපච්චය භෙසජ්ජපරික්ඛාරං අන්නං පානං වත්ථං යානං මාලාගන්ධවිලෙපනං සෙය්යාවසථපදීපෙය්යං. එවං යඤ්ඤාවා එතෙ පුථූ.{4} කථං යඤ්ඤයාජකා වා එතෙ පුථූ: බහුකා එතෙ යඤ්ඤයාජකා: ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා ච, එවං යඤ්ඤයාජකා වා එතෙ පුථූ. කථං දක්ඛිණෙය්යා වා එතෙ පුථූ: බහුකා එතෙ දක්ඛිණෙය්යා පුථූ: සමණබ්රාහ්මණා කපණද්ධික වණිබ්බකයාචකා, එවං දක්ඛිණෙය්යා වා එතෙ පුථූ. **ඉධ ලොකෙ**’ති මනුස්සලොකෙ’ති ‘යඤ්ඤමකප්පයිංසු පුථූධ ලොකෙ.’"
                    },
                    {
                        "type": "paragraph",
                        "text": "**පුච්ඡාමි තං භගවා බ්රූහි මෙත**’න්ති ‘පුච්ඡා’ති තිස්සො පුච්ඡා: අදිට්ඨජොතනා පුච්ඡා, දිට්ඨසංසන්දනා පුච්ඡා විමතිච්ඡෙදනා පුච්ඡා, කතමා **අදිට්ඨජොතනා පුච්ඡා**: පකතියා ලක්ඛණං අඤ්ඤාතං හොති අදිට්ඨං අතුලිතං අතීරිතං අවිභූතං අවිභාවිතං තස්ස ඤාණාය දස්සනාය තුලනාය තීරණාය විභාවනාය{5}. පඤ්හං පුච්ඡති, අයං අදිට්ඨ ජොතනා පුච්ඡා. කතමා **දිට්ඨසංසන්දනා පුච්ඡා**: පකතියා ලක්ඛණං ඤාතං හොති දිට්ඨං තුලිතං තීරිතං විභූතං විභාවිතං. අඤ්ඤෙහි පණ්ඩිතෙහි සද්ධිං සංසන්දනත්ථාය පඤ්හං පුච්ඡති. අයං දිට්ඨසංසන්දනා පුච්ඡා. කතමා **විමතිච්ඡෙදනා පුච්ඡා**: පකතියා සංසයපක්ඛන්තො{6}. හොති විමතිපක්ඛන්තො ද්වෙළ්හකජාතො එවන්නු ඛො න නු ඛො කින්නුඛො කථංනු ඛො’ති. සො විමතිච්ඡෙදනත්ථාය පඤ්හං පුච්ඡති. අයං විමතිච්ඡෙදනා පුච්ඡා. ඉමා තිස්සො පුච්ඡා."
                    }
                ],
                "footnotes": [
                    {
                        "type": "footnote",
                        "text": "1. මාලාගන්ධං විලෙපනං-ස්යා"
                    },
                    {
                        "type": "footnote",
                        "text": "2. යජකා වා-ස්යා"
                    },
                    {
                        "type": "footnote",
                        "text": "3. බහුකානං-ම ඡ සං"
                    },
                    {
                        "type": "footnote",
                        "text": "4. එතෙ යඤ්ඤාවා එතෙ පුථූ-පන"
                    },
                    {
                        "type": "footnote",
                        "text": "5. විභූතත්ථාය විභාවනත්ථාය-මඡසං, ස්යා."
                    },
                    {
                        "type": "footnote",
                        "text": "6. සංසය පක්ඛන්දො-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 110,
            "pali": {
                "entries": [
                    {
                        "type": "paragraph",
                        "text": "අපරාපි තිස්සො පුච්ඡා: මනුස්සපුච්ඡා, අමනුස්සපුච්ඡා, නිම්මිතපුච්ඡා. කතමා **මනුස්සපුච්ඡා**: මනුස්සා බුද්ධං භගවන්තං උපසඞ්කමිත්වා පඤ්හං පුච්ඡන්ති: භික්ඛූ පුච්ඡන්ති, භික්ඛුණියො පුච්ඡන්ති, උපාසකා පුච්ඡන්ති, උපාසිකායො පුච්ඡන්ති, රාජානො පුච්ඡන්ති, ඛත්තියා පුච්ඡන්ති, බ්රාහ්මණා පුච්ඡන්ති, වෙස්සා පුච්ඡන්ති, සුද්දා පුච්ඡන්ති, ගහට්ඨා පුච්ඡන්ති, පබ්බජිතා පුච්ඡන්ති, අයං මනුස්සපුච්ඡා. කතමා **අමනුස්සපුච්ඡා**: අමනුස්සා බුද්ධං භගවන්තං උපසංකමිත්වා පඤ්හං පුච්ඡන්ති: නාගා පුච්ඡන්ති, සුපණ්ණා පුච්ඡන්ති, යක්ඛා පුච්ඡන්ති, අසුරා පුච්ඡන්ති. ගන්ධබ්බා පුච්ඡන්ති, මහාරාජානො පුච්ඡන්ති, ඉන්දා පුච්ඡන්ති, බ්රහ්මානො පුච්ඡන්ති, දෙවා පුච්ඡන්ති, අයං අමනුස්සපුච්ඡා. කතමා **නිම්මිතපුච්ඡා**: යං භගවා රූපං අභිනිම්මිනාති මනොමයං සබ්බඞ්ගපච්චඞ්ගං අහීනින්ද්රියං, තං සො නිම්මිතො{1} බුද්ධං භගවන්තං උපසඞ්කමිත්වා පඤ්හං පුච්ඡති, භගවා විස්සජ්ජෙති. අයං නිම්මිතපුච්ඡා. ඉමා තිස්සො පුච්ඡා."
                    },
                    {
                        "type": "paragraph",
                        "text": "අපරාපි ‘තිස්සො පුච්ඡා: අත්තත්ථපුච්ඡා පරත්ථපුච්ඡා උභයත්ථපුච්ඡා. අපරාපි තිස්සො පුච්ඡා: දිට්ඨධම්මිකත්ථපුච්ඡා සම්පරායිකත්ථපුච්ඡා පරමත්ථපුච්ඡා. අපරාපිතිස්සො පුච්ඡා: අනවජ්ජපුච්ඡා නික්කිලෙසත්ථපුච්ඡා වොදානත්ථපුච්ඡා: අපරාපි තිස්සො පුච්ඡා: අතීතපුච්ඡා අනාගතපුච්ඡා පච්චුප්පන්නපුච්ඡා. අපරාපි තිස්සො පුච්ඡා: අජ්ඣත්තපුච්ඡා බහිද්ධාපුච්ඡා අජ්ඣත්තබහිද්ධා පුච්ඡා. අපරාපි තිස්සො පුච්ඡා: කුසලපුච්ඡා අකුසලපුච්ඡා අව්යාකතපුච්ඡා. අපරාපි තිස්සො පුච්ඡා: ඛන්ධපුච්ඡා ධාතුපුච්ඡා ආයතන පුච්ඡා. අපරාපි තිස්සො පුච්ඡා: සතිපට්ඨානපුච්ඡා සම්මප්පධානපුච්ඡා ඉද්ධිපාදපුච්ඡා. අපරාපි තිස්සො පුච්ඡා ඉන්ද්රියපුච්ඡා බලපුච්ඡා බොජ්ඣඞ්ගපුච්ඡා. අපරාපි තිස්සො පුච්ඡා: මග්ගපුච්ඡා ඵලපුච්ඡා නිබ්බානපුච්ඡාති."
                    },
                    {
                        "type": "paragraph",
                        "text": "**පුච්ඡාමි තන්ති**: පුච්ඡාමි තං, යාචාමි තං, අජ්ඣෙසාමි තං, පසාදෙමි තං, කථයස්සු මෙ’ති ‘පුච්ඡාමි තං.’ **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං ‘භගවා’ති. **බ්රූහි මෙත**න්ති බ්රූහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති. ‘පුච්ඡාමි තං භගවා බ්රූහි මෙතං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“අනෙජං මූලදස්සාවිං- (ඉච්චායස්මා පුණ්ණකො)\nඅත්ථි පඤ්හෙන ආගමං\nකිං නිස්සිතා ඉසයො මනුජා\nඛත්තියා බ්රාහ්මණා දෙවතානං\nයඤ්ඤමකප්පියිංසු පුථූධ ලොකෙ\nපුච්ඡාමි තං භගවා බ්රූහි මෙත”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සො නිම්මිතො-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 112,
            "pali": {
                "entries": [
                    {
                        "type": "heading",
                        "text": "3-2",
                        "level": 1
                    },
                    {
                        "type": "gatha",
                        "text": "යෙ කෙචි මෙ ඉසයො මනුජා (පුණ්ණකාති භගවා)\nඛත්තියා බ්රාහ්මණා දෙවතානං\nයඤ්ඤමකප්පයිංසු පුථූ’ධ ලොකෙ\nආසිංසමානා{1} පුණ්ණක ඉත්ථභාවං{2}\nජරං සිතා යඤ්ඤමකප්පයිංසු.",
                        "level": 2
                    },
                    {
                        "type": "paragraph",
                        "text": "**යෙ කෙචි මෙ ඉසයො මනුජා’**ති: ‘යෙකෙචී’ති සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං{3} යෙ කෙචී’ති. **ඉසයො**ති ඉසිනාමකා යෙ කෙචි ඉසිපබ්බජ්ජං පබ්බජිතා: ආජීවකා නිගණ්ඨා ජටිලා තාපසා. **මනුජා**ති මනුස්සා වුච්චන්තීති ‘යෙ කෙචි මෙ ඉසයො මනුජා පුණ්ණකාති භගවා’."
                    },
                    {
                        "type": "paragraph",
                        "text": "**ඛත්තියා බ්රාහ්මණා දෙවතානන්ති**: ‘ඛත්තියා’ති යෙ කෙචි ඛත්තියජාතිකා, **බ්රාහ්මණා**ති යෙ කෙචි භොවාදිකා, **දෙවතානන්ති** ආජීවකසාවකානං ආජීවකා දෙවතා, -පෙ- දිසාවතිකානං දිසා දෙවතා. යෙ යෙසං දක්ඛිණෙය්යා තෙ තෙසං දෙවතාති ‘ඛත්තියා බ්රාහ්මණා දෙවතානං’."
                    },
                    {
                        "type": "paragraph",
                        "text": "**යඤ්ඤමකප්පයිංසු පුථූධ ලොකෙති:** යඤ්ඤං වුච්චති දෙය්යධම්මො: චීවරපිණ්ඩපාත -පෙ- සෙය්යාවසථපදීපෙය්යං, **යඤ්ඤමකප්පියිංසුති** යෙ’පි යඤ්ඤං එසන්ති ගවෙසන්ති පරියෙසන්ති -පෙ- සෙය්යාවසථපදීපෙය්යං තෙපි යඤ්ඤං කප්පෙන්ති. **පුථූ**’ති යඤ්ඤා වා එතෙ පුථූ. යඤ්ඤයාජකා වා එතෙ පුථූ, දක්ඛිණෙය්යා වා එතෙ පුථු. -පෙ- එවං දක්ඛිණෙය්යා වා එතෙ පුථූ. **ඉධ ලොකෙ**ති මනුස්සලොකෙති ‘යඤ්ඤමකප්පයිංසු පුථූධ ලොකෙ.’"
                    },
                    {
                        "type": "paragraph",
                        "text": "**ආසිංසමානා පුණ්ණක ඉත්ථභාවන්ති:** ‘ආසිංසමානා’ති රූපපටිලාභං ආසිංසමානා, සද්දපටිලාභං ආසිංසමානා, ගන්ධපටිලාභං ආසිංසමානා, රසපටිලාභං ආසිංසමානා, ඵොට්ඨබ්බපටිලාභං ආසිංසමානා, පුත්තපටිලාභං ආසිංසමානා, දාරපටිලාභං ආසිංසමානා, ධනපටිලාභං ආසිංසමානා, යසපටිලාභං ආසිංසමානා, ඉස්සරියපටිලාභං ආසිංසමානා, ඛත්තියමහාසාලකුලෙ අත්තභාවපටිලාභං ආසිංසමානා, බ්රාහ්මණමහාසාලකුලෙ අත්තභාවපටිලාභං ආසිංසමානා, ගහපතිමහාසාලකුලෙ අත්තභාවපටිලාභං."
                    }
                ],
                "footnotes": [
                    {
                        "type": "footnote",
                        "text": "1. ආසීසමානාති-මඡසං"
                    },
                    {
                        "type": "footnote",
                        "text": "2. ඉත්ථත්තං-මඡසං\nඉත්ථතං-ස්යා"
                    },
                    {
                        "type": "footnote",
                        "text": "3. පරියාදාය වචනමෙතං-පන, ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 114,
            "pali": {
                "entries": [
                    {
                        "type": "paragraph",
                        "text": "ආසිංසමානා, චාතුම්මහාරාජිකෙසු,{1} දෙවෙසු අත්තභාවපටිලාභං ආසිංසමානා, තාවතිංසෙසු දෙවෙසු -පෙ- යාමෙසු දෙවෙසු{2}-තුසිතෙසු දෙවෙසු-නිම්මාණරතීසු දෙවෙසු- පරනිම්මිතවසවත්තීසු දෙවෙසු-බ්රහ්මකායිකෙසු දෙවෙසු අත්තභාවපටිලාභං ආසිංසමානා, ඉච්ඡමානා{3} සාදියමානා, පත්ථයංමානා පිහයමානා අභිජප්පමානාති ‘ආසිංසමානා’. **පුණ්ණක ඉත්ථභාවන්ති:** එත්ථ අත්තභාවාභිනිබ්බත්තිං ආසිංසමානා, එත්ථ ඛත්තියමහාසාලකුලෙ අත්තභාවාභිනිබ්බත්තිං ආසිංසමානා -පෙ- එත්ථ බ්රහ්මකායිකෙසු දෙවෙසු අත්තභාවාභිනිබ්බත්තිං ආසිංසමානා ඉච්ඡමානා සාදියමානා පත්ථයමානා පිහයමානා අභිජප්පමානාති ‘ආසිංසමානා පුණ්ණක ඉත්ථභාවං."
                    },
                    {
                        "type": "paragraph",
                        "text": "**ජරං සිතා යඤ්ඤමකප්පයිංසූති**: ජරානිස්සිතා ව්යාධිනිස්සිතා මරණනිස්සිතා සොකපරිදෙවදුක්ඛදොමනස්සුපායාසනිස්සිතා. යදෙව තෙ ජාති නිස්සිතා තදෙව තෙ ජරානිස්සිතා, යදෙව තෙ ජරානිස්සිතා තදෙව තෙ ව්යාධිනිස්සිතා, යදෙව තෙ ව්යාධිනිස්සිතා තදෙව තෙ මරණනිස්සිතා, යදෙව තෙ මරණනිස්සිතා තදෙව තෙ සොකපරිදෙවදුක්ඛදොමනස්සුපායාසනිස්සිතා, යදෙව තෙ සොකපරිදෙවදුක්ඛදොමනස්සුපායාසනිස්සිතා තදෙව තෙ ගතිනිස්සිතා, යදෙව තෙ ගතිනිස්සිතා තදෙව තෙ උප්පත්තිනිස්සිතා, යදෙව තෙ උප්පත්තිනිස්සිතා තදෙව තෙ පටිසන්ධිනිස්සිතා, යදෙව තෙ පටිසන්ධි නිස්සිතා තදෙව තෙ භවනිස්සිතා, යදෙව තෙ භවනිස්සිතා තදෙව තෙ සංසාරනිස්සිතා, යදෙව තෙ සංසාරනිස්සිතා තදෙව තෙ වට්ටනිස්සිතා, අල්ලීනා උපගතා අජ්ඣොසිතා අධිමුත්තාති ‘ජරං සිතා යඤ්ඤමකප්පියිංසු’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යෙ කෙචි මෙ ඉසයො මනුජා (පුණ්ණකාති භගවා)\nඛත්තියා බ්රාහ්මණා දෙවතානං\nයඤ්ඤමකප්පයිංසු පුථූ’ධ ලොකෙ\nආසිංසමානා පුණ්ණක ඉත්ථභාවං\nජරංසිතා යඤ්ඤමකප්පයිංසූ”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. චාතුමහාරාජිකෙසු-ම ඡ සං"
                    },
                    {
                        "type": "footnote",
                        "text": "2. යාමදෙවෙසු-ව, ක"
                    },
                    {
                        "type": "footnote",
                        "text": "3. ඉච්ඡයමානා-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 116,
            "pali": {
                "entries": [
                    {
                        "type": "heading",
                        "text": "3-3",
                        "level": 1
                    },
                    {
                        "type": "gatha",
                        "text": "යෙ කෙචි’මෙ ඉසයො මනුජා (ඉච්චායස්මා පුණ්ණකො)\nඛත්තියා බ්රාහ්මණා දෙවතානං\nයඤ්ඤමකප්පයිංසු{1} පුථූ’ධ ලොකෙ\nකච්චි සු{2} තෙ භගවා යඤ්ඤපථෙ අප්පමත්තා\nඅතාරු{3} ජාතිඤ්ච ජරඤ්ච මාරිස\nපුච්ඡාමි තං භගවා බ්රූහි මෙතං.",
                        "level": 2
                    },
                    {
                        "type": "paragraph",
                        "text": "**යෙ කෙචි මෙ ඉසයො මනුජාති:** ‘යෙ කෙචී’ති -පෙ- කච්චි **සු තෙ භගවා යඤ්ඤාපථෙ අප්පම**ත්තාති: කච්චිසූ’ති සංසයපුච්ඡා විමතිපුච්ඡා ද්වෙළ්හකපුච්ඡා අනෙකංසපුච්ඡා, එවං නුඛො න නුඛො කින්නුඛො කථන්නුඛොති කච්චිසු. **තෙ**’ති යඤ්ඤ යාජකා වුච්චන්ති."
                    },
                    {
                        "type": "paragraph",
                        "text": "**භගවා**’ති ගාරවාධි වචනං -පෙ- සච්ඡිකා පඤ්ඤත්ති යදිදං භගවා’ති. ‘කච්චි සු තෙ භගවා’ **යඤ්ඤපථෙ අප්පමත්තා**ති: යඤ්ඤොයෙව වුච්චති යඤ්ඤපථො, යථා අරියමග්ගො අරියපථො, දෙවමග්ගො දෙවපථො, බ්රහ්මමග්ගො බ්රහ්මපථො, එවමෙව යඤ්ඤොයෙව වුච්චති යඤ්ඤපථො. **අපමත්තා**ති. යෙපි{*} යඤ්ඤපථෙ අප්පමත්තා සක්කච්චකාරිනො සාතච්චකාරිනො අට්ඨිතකාරිනො අනොලීනවුත්තිනො{4} අනික්ඛිත්තඡන්දා අනික්ඛිත්තධුරා තච්චරිතා තබ්බහුලා තග්ගරුකා තන්නින්නා තප්පොනා{5} තප්පබ්භාරා තදධිමුත්තා තදධිපතෙය්යා{6} තෙපි යඤ්ඤපථෙ අප්පමත්තා, යෙපි යඤ්ඤං එසන්ති ගවෙසන්ති පරියෙසන්ති චීවරපිණ්ඩපාතසෙනාසනගිලානපච්චයභෙසජ්ජපරික්ඛාරං අන්තං පානං වත්ථං යානං මාලාගන්ධවිලෙපනං සෙය්යාවසථ පදීපෙය්යං සක්කච්චකාරිනො -පෙ- තදධිපතෙය්යා තෙපි යඤ්ඤපථෙ අප්පමත්තා, යෙපි යඤ්ඤං අභිසංඛරොන්ති චීවරපිණ්ඩපාතසෙනාසනගිලානපච්චය භෙසජ්ජපරික්ඛාරං අන්නං පානං වත්ථං යානං මාලාගන්ධවිලෙපනං{7} සෙය්යාවසථ පදීපෙය්යං සක්කච්චකාරිනො -පෙ- තදධිපතෙය්යා තෙපි යඤ්ඤාපථෙ අප්පමත්තා, යෙපි යඤ්ඤං දෙන්ති යජන්ති පරිච්චජන්ති චීවරපිණ්ඩපාතසෙනාසනගිලානපච්චය භෙසජ්ජපරික්ඛාරං අන්නං පානං -පෙ- සෙය්යාවසථපදීපෙය්යං සක්කච්චකාරිනො -පෙ- තදධිපතෙය්යා තෙපි යඤ්ඤාපථෙ අප්පමත්තාති ‘කච්චි සු තෙ භගවා යඤ්ඤපථෙ අප්පමත්තා’."
                    },
                    {
                        "type": "paragraph",
                        "text": "**අතාරු{3} ජාතිඤ්ච ජරඤ්ච මාරිසා**ති: ජාතිජරාමරණං{8} අතරිංසු උත්තරිංසු පතරිංසු සමතික්කමිංසු වීතිවත්තිංසු. **මාරිසා**ති පියවචනං ගරුවචනං සගාරවසප්පතිස්සාධිවචන මෙතං ‘මාරිසා’ති. ‘අතාරු ජාතිඤ්ච ජරඤ්ච මාරිස’."
                    }
                ],
                "footnotes": [
                    {
                        "type": "footnote",
                        "text": "*. “යෙපි” ඉති මඡසං, ස්යාමපොත්ථකෙසු නත්ථි."
                    },
                    {
                        "type": "footnote",
                        "text": "1. යඤ්ඤමකප්පිංසු-ස්යා."
                    },
                    {
                        "type": "footnote",
                        "text": "2. කච්චිස්සු-ස්යා."
                    },
                    {
                        "type": "footnote",
                        "text": "3. අතාරුං-ස්යා."
                    },
                    {
                        "type": "footnote",
                        "text": "4. අනොලීනවුත්තිකා-ව, ක, පන"
                    },
                    {
                        "type": "footnote",
                        "text": "5. තප්පොණ-මඡසං"
                    },
                    {
                        "type": "footnote",
                        "text": "6. තදාධිපතෙස්යා-ස්යා"
                    },
                    {
                        "type": "footnote",
                        "text": "7. මාලාගන්ධං-ස්යා,"
                    },
                    {
                        "type": "footnote",
                        "text": "8. ජරාමරණං-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 118,
            "pali": {
                "entries": [
                    {
                        "type": "paragraph",
                        "text": "**පුච්ඡාමි තං භගවා බ්රූහි මෙතන්ති:** ‘පුච්ඡාමි ත’න්ති පුච්ඡාමි තං, අජ්ඣෙසාමි තං, පසාදෙමි තං, කථයස්සූ මෙති ‘පුච්ඡාමි තං’. **භගවා**ති ගාරවාධිවචනං -පෙ- සච්ඡිකාපඤ්ඤති යදිදං ‘භගවා’ති. **බ්රූහි මෙතන්ති** බ්රූහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානී කරොහි පකාසෙහීති ‘පුච්ඡාමි තං භගවා බ්රූහි මෙතං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“යෙ කෙචි මෙ ඉසයො මනුජා (ඉච්චායස්මා පුණ්ණකො)\nඛත්තියා බ්රාහ්මණා, දෙවතානං,\nයඤ්ඤමකප්පයිංසු පුථූධ ලොකෙ\nකච්චි සු තෙ භගවා යඤ්ඤපථෙ අප්පමත්තා\nඅතාරු ජාතිඤ්ච ජරඤ්ච මාරිස,\nපුච්ඡාමි තං භගවා බ්රූහි මෙත”න්ති.",
                        "level": 2
                    },
                    {
                        "type": "heading",
                        "text": "3-4",
                        "level": 1
                    },
                    {
                        "type": "gatha",
                        "text": "ආසිංසන්ති{1} ථොමයන්ති අභිජප්පන්ති ජුහන්ති (පුණ්ණකාති භගවා)\nකාමාභිජප්පන්ති පටිච්ච ලාභං,\nතෙ යාජයොගා භවරාගරත්තා\nනාතරිංසු ජාතිජරන්ති බ්රූමි.",
                        "level": 2
                    },
                    {
                        "type": "paragraph",
                        "text": "**ආසිංසන්ති ථොමයන්ති අභිජප්පන්ති ජුහන්තී**’ති: ‘ආසිංසන්තී’ති රූපපටිලාභං ආසිංසන්ති, සද්දපටිලාභං ආසිංසන්ති, ගන්ධපටිලාභං ආසිංසන්ති, රසපටිලාභං ආසිංසන්ති, ඵොට්ඨබ්බපටිලාභං ආසිංසන්ති, පුත්තපටිලාභං{2} ආසිංසන්ති, දාරපටිලාභං ආසිංසන්ති, ධනපටිලාභං ආසිංසන්ති, යසපටිලාභං ආසිංසන්ති, ඉස්සරියපටිලාභං ආසිංසන්ති, ඛත්තියමහාසාලකුලෙ අත්තභාවපටිලාභං ආසිංසන්ති, බ්රාහ්මණමහාසාලකුලෙ -පෙ- ගහපතිමහාසාලකුලෙ අත්තභාවපටිලාභං ආසිංසන්ති, චාතුම්මහාරාජිකෙසු දෙවෙසු -පෙ- බ්රහ්මකායිකෙසු දෙවෙසු අත්තභාවපටිලාභං ආසිංසන්ති, ඉච්ඡන්ති සාදියන්ති පත්ථයන්ති පිහයන්තීති ආසිංසන්ති."
                    },
                    {
                        "type": "paragraph",
                        "text": "**ථොමයන්තීති:** යඤ්ඤං වා ථොමෙන්ති, ඵලං වා ථොමෙන්ති, දක්ඛිණෙය්යෙ{3} වා ථොමෙන්ති. කථං යඤ්ඤං ථොමෙන්ති: සුචිං දින්නං{4} මනාපං දින්නං, පණීතං දින්නං, කාලෙන දින්නං, කප්පියං දින්නං, විචෙය්ය දින්නං, අනවජ්ජං දින්නං, අභිණ්හං දින්නං, දදං චිත්තං පසාදිතන්ති ථොමෙන්ති, කිත්තෙන්ති වණ්ණෙන්ති පසංසන්ති. එවං යඤ්ඤං ථොමයන්ති."
                    }
                ],
                "footnotes": [
                    {
                        "type": "footnote",
                        "text": "1. ආසීසන්ති-ව, පන, ම ඡ සං"
                    },
                    {
                        "type": "footnote",
                        "text": "2. පුත්තදාර ධන යස ඉස්සරියං -ව, ක, ම"
                    },
                    {
                        "type": "footnote",
                        "text": "3. දක්ඛිණෙය්යං-ස්යා."
                    },
                    {
                        "type": "footnote",
                        "text": "4. පියං දින්තං-ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 120,
            "pali": {
                "entries": [
                    {
                        "type": "paragraph",
                        "text": "කථං ඵලං ථොමෙන්ති: ඉතො නිදානං රූපපටිලාභො භවිස්සති -පෙ- බ්රහ්මකායිකෙසු දෙවෙසු අත්තභාවපටිලාභො භවිස්සතීති ථොමෙන්ති කිත්තෙන්ති වණ්ණෙන්ති පසංසන්තීති එවං ඵලං ථොමෙන්ති."
                    },
                    {
                        "type": "paragraph",
                        "text": "කථං දක්ඛිණෙය්යෙ ථොමෙන්ති: දක්ඛිණෙය්යා ජාතිසම්පන්නා ගොත්තසම්පන්නා අජ්ඣායකා මන්තධරා තිණ්ණං වෙදානං පාරගූ සනිඝණ්ඩුකෙටුභානං සාක්ඛරප්පභෙදානං ඉතිහාසපඤ්චමානං පදකා වෙය්යාකරණා ලොකායතමහාපුරිසලක්ඛණෙසු අනවයාති, වීතරාගා වා රාගවිනයාය වා පටිපන්නා, වීතදොසා වා දොසවිනයා වා පටිපන්නා, වීතමොහා වා මොහවිනයාය වා පටිපන්නා, සද්ධාසම්පන්නා සීලසම්පන්නා සමාධිසම්පන්නා පඤ්ඤාසම්පන්නා විමුත්තිසම්පන්නා විමුත්තිඤාණදස්සනසම්පන්නාති ථොමෙන්ති කිත්තෙන්ති වණ්ණෙන්ති පසංසන්ති. එවං දක්ඛිණෙය්යෙ ථොමෙන්තීති ‘ආසිංසන්ති ථොමෙන්ති’."
                    },
                    {
                        "type": "paragraph",
                        "text": "**අභිජප්පන්තීති:** රූපපටිලාභං අභිජප්පන්ති, සද්දපටිලාභං අභිජප්පන්ති, ගන්ධපටිලාභං අභිජප්පන්ති, රසපටිලාභං අභිජප්පන්ති, -පෙ- බ්රහ්මකායිකෙසු දෙවෙසු අත්තභාවපටිලාභං අභිජප්පන්තීති ‘ආසිංසන්ති ථොමයන්ති අභිජප්පන්ති. ‘**ජුහන්තී**ති ජුහන්ති දෙන්ති යජන්ති පරිච්චජන්ති චීවරපිණ්ඩපාතසෙනාසනගිලානපච්චයභෙසජ්ජපරික්ඛාරං අන්තං පානං වත්ථං යානං මාලාගන්ධවිලෙපනං සෙය්යාවසථපදීපෙය්යන්ති ‘ආසිංසන්ති ථොමෙන්ති අභිජප්පන්ති ජුහන්ති’"
                    },
                    {
                        "type": "paragraph",
                        "text": "**පුණ්ණකාති** **භගවා**ති: පුණ්ණකා’ති භගවා තං බ්රාහ්මණං නාමෙන ආලපති. **භගවා**ති ගාරවාධිවචනමෙතං -පෙ- යදිදං භගවාති ‘පුණ්ණකාති භගවා. ‘"
                    },
                    {
                        "type": "paragraph",
                        "text": "**කාමාභිජප්පන්ති** **පටිච්ච** ලාභන්ති: රූපපටිලාභං පටිච්ච කාමෙ අභිජප්පන්ති, සද්දපටිලාභං පටිච්ච කාමෙ අභිජප්පන්ති -පෙ- බ්රහ්මකායිකෙසු දෙවෙසු අත්තභාවපටිලාභං පටිච්ච කාමෙ අභිජප්පන්තීති පජප්පන්තීති ‘කාමාභිජප්පන්ති පටිච්ච ලාභං’."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 122,
            "pali": {
                "entries": [
                    {
                        "type": "paragraph",
                        "text": "**තෙ යාජයොගා භවරාගරත්තා නාතරිංසු ජාතිජරන්ති බ්රූමී**ති: ‘තෙ’ති යඤ්ඤයාජකා වුච්චන්ති. **යාජයොගා**ති යාජයොගෙසු යුත්තා පයුත්තා ආයුත්තා සමායුත්තා තච්චරිතා තබ්බහුලා තග්ගරුකා තන්නින්නා තප්පොනා තප්පබ්භාරා තදධිමුත්තා තදධිපතෙය්යාති, ‘තෙ යාජයොගා’. **භවරාගරත්තා**ති භවරාගො වුච්චති යො භවෙසු භවච්ඡන්දො භවරාගො භවනන්දි භවතණ්හා භවසිනෙහො භවපරිළාහො භවමුච්ඡා භවජ්ඣොසානං භවරාගෙන භවෙසු රත්තා ගිද්ධා ගථිතා{1} මුච්ඡිතා අජ්ඣොපන්නා{2} ලග්ගා ලග්ගිතා පලිබුද්ධාති ‘තෙ යාජයොගා භවරාගරත්තා’."
                    },
                    {
                        "type": "paragraph",
                        "text": "**නාතරිංසු ජාතිජරන්ති බ්රූමී**ති: තෙ යාජයොගා භවරාගරත්තා ජාතිජරාමරණං නාතරිංසු, න උත්තරිංසු න පතරිංසු න සමතික්කමිංසු න වීතිවත්තිංසු, ජාතිජරාමරණා අනික්ඛන්තා{3} අනිස්සටා{4} අනතික්කන්තා අසමතික්කන්තා අවීතිවත්තා අන්තො ජාතිජරාමරණෙ පරිවත්තන්ති අන්තෙ සංසාරපථෙ පරිවත්තන්ති, ජාතියා අනුගතා ජරාය අනුසටා බ්යාධිනා අභිභූතා මරණෙන අබ්භාහතා අතාණා අලෙනා අසරණා අසරණීභූතාති. බ්රූමි. ආචික්ඛාමි දෙසෙමි පඤ්ඤාපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘තෙ යාජයොගා භවරාගරත්තා නාතරිංසු ජාතිජරන්ති බ්රූමි’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ආසිංසන්ති ථොමයන්ති අභිජප්පන්ති ජුහන්ති (පුණ්ණකාති භගවා)\nකාමාභිජප්පන්ති පටිච්ච ලාභං\nතෙ යාජයොගා භවරාගරත්තා\nනාතරිංසු ජාතිජරන්ති බ්රූමී”ති",
                        "level": 2
                    },
                    {
                        "type": "heading",
                        "text": "3-5",
                        "level": 1
                    },
                    {
                        "type": "gatha",
                        "text": "තෙ චෙ නාතරිංසු යාජයොගා (ඉච්චායස්මා පුණ්ණකො)\nයඤ්ඤෙහි ජාතිඤ්ච ජරඤ්ච මාරිස,\nඅථ කො චරහි දෙවමනුස්සලොකෙ\nඅතාරි ජාතිඤ්ච ජරඤ්ච මාරිස,\nපුච්ඡාමි තං භගවා බ්රූහි මෙතං.",
                        "level": 2
                    },
                    {
                        "type": "paragraph",
                        "text": "**තෙ චෙ නාතරිංසු යාජයොගාති:** තෙ යඤ්ඤයාජකා යාජයොගා භවරාගරත්තා ජාතිජරාමරණං නාතරිංසු, න උත්තරිංසු, න පතරිංසු, න සමතික්කමිංසු, න වීතිවත්තිංසු, ජාතිජරාමරණා අනික්ඛන්තා{3} අනිස්සටා{4} අනතික්කන්තා අසමතික්කන්තා අවීතිවත්තා අන්තො ජාතිජරා මරණෙ පරිවත්තන්ති,"
                    }
                ],
                "footnotes": [
                    {
                        "type": "footnote",
                        "text": "1. ගධිතා-බහුසු"
                    },
                    {
                        "type": "footnote",
                        "text": "2. අජ්ඣොසන්නා-ව-ක-මඡසං"
                    },
                    {
                        "type": "footnote",
                        "text": "3. අනික්ඛිත්තා-පන"
                    },
                    {
                        "type": "footnote",
                        "text": "4. අනිස්සතා-ස\nඅනිස්සිතා-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 124,
            "pali": {
                "entries": [
                    {
                        "type": "paragraph",
                        "text": "අන්තො සංසාරපථෙ පරිවත්තන්ති ජාතියා අනුගතා, ජරාය අනුසටා{1} බ්යාධිනා අභිභූතා, මරණෙන අබ්භාහතා, අතාණා අලෙනා අසරණා අසරණීභූතාති තෙ චෙ නාතරිංසු යාජයොගා. **ඉච්චායස්මා පුණ්ණාකො’ති ඉච්චාති පදසන්ධි** **-පෙ-** **ආයස්මා පුණ්ණකො.**"
                    },
                    {
                        "type": "paragraph",
                        "text": "**යඤ්ඤෙහි ජාතිඤ්ච ජරඤ්ච මාරිසා**ති ‘යඤ්ඤෙහී’ති යඤ්ඤෙහි පහූතෙහි යඤ්ඤෙහි විවිධෙහි යඤ්ඤෙහි පුථූහි **‘මාරිසා’**ති: පියවචනං ගරුවචනං සගාරවසප්පතිස්සාධිවචනමෙතං ‘මාරිසා’ති. ‘යඤ්ඤෙහි ජාතිඤ්ච ජරඤ්ච මාරිස’."
                    },
                    {
                        "type": "paragraph",
                        "text": "**අථ කො චරහි දෙවමනුස්සලොකෙ අතාරි ජාතිඤ්ච ජරඤ්ච මාරිසාති:** අථ කො එසොසදෙවකෙලොකෙ සමාරකෙ සබ්රහ්මකෙසස්සමණබ්රාහ්මණියා පජාය සදෙවමනුස්සාය ජාතිජරාමරණං අතරි උත්තරි පතරි සමතික්කමි වීතිවත්තයි. **මාරිසා**ති පියවචනං ගරුවචනං සගාරවසප්පතිස්සාධිවචනමෙතං මාරිසාති. ‘අථ කො චරහි දෙවමනුස්සලොකෙ අතාරි ජාතිඤ්ච ජරඤ්ච මාරිස’."
                    },
                    {
                        "type": "paragraph",
                        "text": "**පුච්ඡාමි තං භගවා බ්රූහි මෙත**න්ති: පුච්ඡාමි ත’න්ති පුච්ඡාමි තං, යාචාමි තං, අජ්ඣෙසාමි තං, පසාදෙමි තං. කථයස්සු මෙතන්ති ‘පුච්ඡාමි තං’. **භගවා**ති ගාරවාධිවචනං -පෙ- සච්ඡිකාපඤ්ඤත්ති යදිදං ‘භගවා’ති. **බ්රූහි මෙතන්ති**: බ්රූහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති ‘පුච්ඡාමි තං භගවා බ්රූහි මෙතං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "තෙ චෙ නාතරිංසු යාජයොගා (ඉච්චායස්මා පුණ්ණකො)\nයඤ්ඤෙහි ජාතිඤ්ච ජරඤ්ච මාරිස,\nඅථ කො චරහි දෙවමනුස්සලොකෙ\nඅතාරි ජාතිඤ්ච ජරඤ්ච මාරිස\nපුච්ඡාමි තං භගවා බ්රූහි මෙත’න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අනුගතා-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 126,
            "pali": {
                "entries": [
                    {
                        "type": "heading",
                        "text": "3-6",
                        "level": 1
                    },
                    {
                        "type": "gatha",
                        "text": "සඞ්ඛාය ලොකස්මිං{1} පරොවරානි{2} (පුණ්ණකාති භගවා)\nයස්සිඤ්ජිතං නත්ථි කුහිඤ්චි ලොකෙ\nසන්තො විධූමො අනීඝො නිරාසො\nඅතාරි සො ජාතිජරන්ති බ්රූමී.",
                        "level": 2
                    },
                    {
                        "type": "paragraph",
                        "text": "**සඞ්ඛාය ලොකස්මිං පරොවරානී**ති: ‘සඞ්ඛා’ වුච්චති ඤාණං, “යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි.{a}"
                    },
                    {
                        "type": "paragraph",
                        "text": "**පරොවරානී**ති ‘ඔරං’ වුච්චති සකත්තභාවො, පරං වුච්චති පරත්තභාවො, ඔරං වුච්චති සකරූපවෙදනාසඤ්ඤාසංඛාරවිඤ්ඤාණං, පරං වුච්චති පරරූපවෙදනාසඤ්ඤාසංඛාරවිඤ්ඤාණං, ඔරං වුච්චති ඡ අජ්ඣත්තිකානි ආයතනානි පරං වුච්චති ඡ බාහිරානි ආයතනානි, ඔරං වුච්චති මනුස්සලොකො, පරං වුච්චති දෙවලොකො, ඔරං වුච්චති කාමධාතු, පරං වුච්චති රූපධාතු අරූපධාතු, ඔරං වුච්චති කාමධාතුරූපධාතු, පරං වුච්චති අරූපධාතු, **සඞ්ඛාය ලොකස්මිං පරොවරානී**ති: පරොවරානි අනිච්චතො සඞ්ඛාය, දුක්ඛතො-රොගතො-ගණ්ඩතො -පෙ- නිස්සරණතො සඞ්ඛාය ජානිත්වා තුලයිත්වා තීරයිත්වා විභාවයිත්වා විභූතං කත්වාති ‘සඞ්ඛාය ලොකස්මිං පරොවරානි. **‘පුණ්ණකාති භගවා**ති: ‘පුණ්ණකා’ති භගවා තං බ්රාහ්මණං නාමෙන ආලපති. **භගවා**ති ගාරවාධිවචනමෙතං -පෙ- යදිදං ‘භගවා’ති ‘පුණ්ණකාති භගවා. ‘"
                    },
                    {
                        "type": "paragraph",
                        "text": "**යස්සිඤ්ජිතං නත්ථි කුහිඤ්චි ලොකෙ**ති: ‘යස්සා’ති අරහතො ඛීණාසවස්ස. **ඉඤ්ජිත**න්ති: තණ්හිඤ්ජිතං දිට්ඨිඤ්ජිතං මානිඤ්ජිතං කිලෙසිඤ්ජිතං කාමිඤ්ජිතං, යස්සිමෙ ඉඤ්ජිතා නත්ථි, න සන්ති, න සංවිජ්ජන්ති, නුපලබ්භන්ති, පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා. **කුහිඤ්චී**ති කුහිඤ්චි කිස්මිඤ්චි කත්ථචි අජ්ඣත්තං වා බහිද්ධා වා අජ්ඣත්තබහිද්ධා වා. **ලොකෙ**ති අපායලොකෙ -පෙ- ආයතනලොකෙති ‘යස්සිඤ්ජිතං නත්ථි කුහිඤ්චි ලොකෙ’"
                    }
                ],
                "footnotes": [
                    {
                        "type": "footnote",
                        "text": "1. ලොකම්හි-ම ඡ ස"
                    },
                    {
                        "type": "footnote",
                        "text": "2. පරොපරානි ව-වී-ක-පන-ස්යා මඡසං."
                    },
                    {
                        "type": "footnote",
                        "text": "a. ධම්මසඞ්ගණී-චිත්තුප්පාදකණ්ඩ"
                    },
                    {
                        "type": "footnote",
                        "text": "3. පරොපරානිති-ව-ක-"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 128,
            "pali": {
                "entries": [
                    {
                        "type": "paragraph",
                        "text": "**සන්තො විධූමො අනීඝො නිරාසො අතාරි සො ජාතිජරන්ති බ්රූමී**ති: ‘සන්තො’ති රාගස්ස සන්තත්තා සන්තො, දොසස්ස-මොහස්ස-කොධස්ස-උපනාහස්ස-මක්ඛස්ස -පෙ- සබ්බාකුසලාභිසංඛාරානං සන්තත්තා සමිතත්තා වූපසමිතත්තා විජ්ඣාතත්තා නිබ්බුතත්තා විගතත්තා පටිප්පස්සද්ධත්තා සන්තො උපසන්තො වූපසන්තො නිබ්බුතො පටිප්පස්සද්ධොති ‘සන්තො’."
                    },
                    {
                        "type": "paragraph",
                        "text": "**විධූමො**ති: කායදුච්චරිතං විධූමිතං{1} විධමිතං සොසිතං විසොසිතං බ්යන්තීකතං, වචීදුච්චරිතං මනොදුච්චරිතං විධූමිතං විධමිතං සොසිතං විසොසිතං බ්යන්තීකතං, රාගො-දොසො-මොහො විධූමිතො විධමිතො සොසිතො විසොසිතො බ්යන්තීකතො, කොධො-උපනාහො-මක්ඛො-පළාසො-ඉස්සා-මච්ඡරියං-මායා-සාඨෙය්යං-ථම්භො-සාරම්භො-මානො-අතිමානො-මදො-පමාදො-සබ්බෙ කිලෙසා-සබ්බෙ දුච්චරිතා-සබ්බෙ දරථා-සබ්බෙ පරිළාහා-සබ්බෙ සන්තාපා-සබ්බාකුසලාභිසඞ්ඛාරා විධූමිතා විධමිතා සොසිතා විසොසිතා බ්යන්තීකතා. අථවා{2} ‘කොධො’ වුච්චති ධූමො:"
                    },
                    {
                        "type": "gatha",
                        "text": "1 “මානො හි තෙ බ්රාහ්මණ ඛාරිභාරො\nකොධො ධූමො භස්මනි{3} මොසවජ්ජං,\nජිව්හා සුජා හදයං{4} ජොතිට්ඨානං\nඅත්තා සුදන්තො පුරිසස්ස ජොති.”{a}",
                        "level": 2
                    },
                    {
                        "type": "paragraph",
                        "text": "අපිච දසහාකාරෙහි කොධො ජායති: ‘අනත්ථං මෙ අචරී’ති කොධො ජායති. ‘අනත්ථං මෙ චරතී’ති කොධො ජායති, ‘අනත්ථං මෙ චරිස්සතී’ති කොධො ජායති, ‘පියස්ස මෙ මනාපස්ස අනත්ථං අචරි, අනත්ථං චරති, අනත්ථං චරිස්සතී’ති කොධො ජායති, අප්පියස්ස මෙ අමනාපස්ස, අත්ථං අචරි, අත්ථං චරති, අත්ථං චරිස්සතී’ති කොධො ජායති, අට්ඨානෙ වා පන කොධො ජායති. යො එවරූපො චිත්තස්ස ආඝාතො පටිඝාතො පටිඝං පටිවිරොධො කොපො පකොපො සම්පකොපො දොසො පදොසො සම්පදොසො චිත්තස්ස ව්යාපත්ති{5}. මනොපදොසො කොධො කුජ්ඣනා කුජ්ඣිතත්තං දොසො දුස්සනා දුස්සිතත්තං බ්යාපත්ති බ්යාපජ්ජනා බ්යාපජ්ජිතත්තං විරොධො පටිවිරොධො චණ්ඩික්කං අසුරොපො{6} අනත්තමනතා චිත්තස්ස. අයං වුච්චති කොධො”"
                    }
                ],
                "footnotes": [
                    {
                        "type": "footnote",
                        "text": "1. විධූසිතං-ව, ක"
                    },
                    {
                        "type": "footnote",
                        "text": "2. අපිච-පන"
                    },
                    {
                        "type": "footnote",
                        "text": "3. ගම්මනි-ව, ක, ස්යා"
                    },
                    {
                        "type": "footnote",
                        "text": "4. තප්පරස්ස-ස්යා"
                    },
                    {
                        "type": "footnote",
                        "text": "a. සංයුත්ත සුන්දරික භාරද්වාජසුත්ත"
                    },
                    {
                        "type": "footnote",
                        "text": "5. බ්යාපත්ති-ම ඡ සං"
                    },
                    {
                        "type": "footnote",
                        "text": "6. අස්සුරොපො-ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 130,
            "pali": {
                "entries": [
                    {
                        "type": "paragraph",
                        "text": "අපිච කොධස්ස අධිමත්තපරිත්තත්තා වෙදිතබ්බා: අත්ථි කඤ්චිකාලං කොධො චිත්තාවිලකරණ මත්තො හොති, න ච තාව මුඛකුලනවිකුලනො{1} හොති, අත්ථි කඤ්චිකාලං කොධො මුඛකුලනවිකුලනමත්තො හොති න ච තාව හනුසඤ්චොපනො හොති, අත්ථි කඤ්චිකාලං කොධො හනුසඤ්චොපනමත්තො හොති න ච තාව ඵරුසවාචං නිච්ඡාරනො හොති, අත්ථි කඤ්චිකාලං කොධො ඵරුසවාචං නිච්ඡාරණමත්තො හොති, න ච තාව දිසාවිදිසානු විලොකනො හොති, අත්ථි කඤ්චිකාලං කොධො දිසාවිදිසානුවිලොකනමත්තො හොති, න ච තාව දණ්ඩසත්ථපරාමසනො හොති, අත්ථි කඤ්චිකාලං කොධො දණ්ඩසත්ථපරාමසනමත්තො හොති, න ච තාව දණ්ඩසත්ථ අබ්භුක්කිරණො හොති, අත්ථි කඤ්චිකාලං කොධො දණ්ඩසත්ථඅබ්භුක්කිරණ මත්තො හොති, න ච තාව දණ්ඩසත්ථඅභිනිපාතනො හොති, අත්ථිකඤ්චිකාලං කොධො දණ්ඩසත්ථඅභිනිපාතනමත්තො හොති, න ච තාව ඡින්නවිච්ඡින්නකරණො හොති, අත්ථි කඤ්චිකාලං කොධො ඡින්නවිච්ඡින්නකරණමත්තො හොති, න ච තාව සම්භඤ්ජන පළිභඤ්ජානා හොති, අත්ථි කඤ්චිකාලං කොධො සම්භඤ්ජනපළිභඤ්ජනමත්තො හොති. න ච තාව අඞ්ගමඞ්ගඅපකඩ්ඪනො{2} හොති. අත්ථි කඤ්චිකාලං කොධො අඞ්ගමඞ්ගඅපකඩ්ඪනමත්තො හොති, න ච තාව ජීවිතා වොරොපනො හොති. අත්ථි කඤ්චිකාලං කොධො ජීවිතා වොරොපනමත්තො හොති, න ච තාව සබ්බචාගපරිච්චාගාය සණ්ඨිතො හොති යතො ඛො කොධො පරං පුග්ගලං{3} ඝාතෙත්වා අත්තානං ඝාතෙති, එත්තාවතා කොධො පරමුස්සදගතො{4} පරමවෙපුල්ලප්පත්තො හොති. යස්ස සො හොති කොධො පහීනො සමුච්ඡින්නො වූපසන්නො පටිපස්සප්පද්ධො අභබ්බුප්පත්තිකො ඤාණග්ගිනා දඩ්ඪො සො වුච්චති ‘විධුමො’"
                    },
                    {
                        "type": "paragraph",
                        "text": "කොධස්ස පහීනත්තා විධුමො, කොධවත්ථුස්ස පරිඤ්ඤාතත්තා විධුමො, කොධහෙතුස්ස පරිඤ්ඤාතත්තා විධුමො, කොධහෙතුස්ස උපච්ඡින්නත්තා විධුමො. **අනීඝො**ති රාගො නීඝො, දොසො නීඝො, මොහො නීඝො, කොධො නීඝො, උපනාහො නීඝො -පෙ- සබ්බාකුසලාභිසංඛාරා නීඝා, යස්සෙතෙ නීඝා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති ‘අනීඝො’ **නිරාසො**ති ‘ආසා’ වුච්චති තණ්හා, “යො රාගො සාරාගො -පෙ- අභිජ්ඣා ලොභො අකුසලමූලං.”{a} යස්සෙසා ආසා තණ්හා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා."
                    }
                ],
                "footnotes": [
                    {
                        "type": "footnote",
                        "text": "1. පරිකූලනං-පන"
                    },
                    {
                        "type": "footnote",
                        "text": "2. ආකඩ්ඪනො-පන -"
                    },
                    {
                        "type": "footnote",
                        "text": "3. පරපුග්ගලං-ව-වි-ක-"
                    },
                    {
                        "type": "footnote",
                        "text": "4. පරමුක්කංසගතො-පන"
                    },
                    {
                        "type": "footnote",
                        "text": "a. ධම්මසඞ්ගණී-නික්ඛෙපකණ්ඩ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 132,
            "pali": {
                "entries": [
                    {
                        "type": "paragraph",
                        "text": "සො වුච්චති ‘නිරාසො’ **ජාතී**ති “යා තෙසං තෙසං සත්තානං තම්හි තම්හි සත්තනිකායෙ ජාති සංජාති ඔක්කන්ති අභිනිබ්බත්ති ඛන්ධානං පාතුභාවො ආයතනානං පටිලාභො”{b}, **ජරා**ති, “යා තෙසං තෙසං සත්තානං තම්හි තම්හි සත්තනිකායෙ ජරා ජීරණතා ඛණ්ඩිච්චං පාලිච්චං වලිත්තච තා ආයුනො සංහානි ඉන්ද්රියානං පරිපාකො”{c}, **සන්තො විධුමො අනිඝො නිරාසො.** **අතාරි සො ජාති ජරන්ති බ්රූමී**ති යො සන්තො ච විධුමො ච අනීඝො ච නිරාසො ච, සො ජාති ජරා මරණං අතරි උත්තරි පතරි සමතික්කමි වීතිවත්තයීති බ්රූමි ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘සන්තො විධුමො අනීඝො නිරාසො අතාරි සො ජාති ජරන්ති බ්රූමි.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සඞ්ඛාය ලොකස්මිං පරොවරානි (පුණ්ණකාති භගවා)\nයස්සිඤ්ජිතං නත්ථි කුහිඤ්චි ලොකෙ,\nසන්තො විධුමො අනීඝො නිරාසො\nඅතාරි සො ජාතිජරන්ති බ්රූමී”ති",
                        "level": 2
                    },
                    {
                        "type": "paragraph",
                        "text": "සහගාථා පරියොසානා -පෙ- පඤ්ජලිකො භගවන්තං නමස්සමානො නිසින්නො හොති: ‘සත්ථා මෙ භන්තෙ භගවා සාවකො හමස්මී’ති."
                    },
                    {
                        "type": "centered",
                        "text": "පුණ්ණක සුත්තනිද්දෙසො සමත්තො",
                        "level": 1
                    }
                ],
                "footnotes": [
                    {
                        "type": "footnote",
                        "text": "b. සච්ච විභඞ්ග"
                    },
                    {
                        "type": "footnote",
                        "text": "c. සච්ච විභඞ්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 134,
            "pali": {
                "entries": [
                    {
                        "type": "heading",
                        "text": "4. මෙත්තගූ සුත්තනිද්දෙසො",
                        "level": 2
                    },
                    {
                        "type": "heading",
                        "text": "4-1",
                        "level": 1
                    },
                    {
                        "type": "gatha",
                        "text": "පුච්ඡාමි තං භගවා බ්රූහිමෙතං (ඉච්චායස්මා මෙත්තගූ)\nමඤ්ඤාමි තං වෙදගුං භාවිතත්තං\nකුතො නු දුක්ඛා සමුදාගතා{1} ඉමෙ\nයෙ කෙචි ලොකස්මිං අනෙකරූපා.",
                        "level": 2
                    },
                    {
                        "type": "paragraph",
                        "text": "**පුච්ඡාමි තං භගවා බ්රූහි මෙතන්ති:** ‘පුච්ඡාමී’ති තිස්සො පුච්ඡා: අදිට්ඨජොතනා පුච්ඡා, දිට්ඨසංසන්දනා පුච්ඡා, විමතිච්ඡෙදනා පුච්ඡා."
                    },
                    {
                        "type": "paragraph",
                        "text": "කතමා අදිට්ඨජොතනා පුච්ඡා: පකතියා ලක්ඛණං අඤ්ඤාතං හොති අදිට්ඨං අතුලිතං අතීරිතං අවිභූතං අවිභාවිතං, තස්ස ඤාණාය දස්සනාය තුලනාය තීරණාය{2} විභූතත්ථාය විභාවනත්ථාය පඤ්හං පුච්ඡති. අයං අදිට්ඨජොතනා පුච්ඡා."
                    },
                    {
                        "type": "paragraph",
                        "text": "කතමා දිට්ඨසංසන්දනා පුච්ඡා: පකතියා{3} ලක්ඛණං ඤාතං හොති දිට්ඨං තුලිතං තීරිතං විභූතං විභාවිතං අඤ්ඤෙහි පණ්ඩිතෙහි සද්ධිං සංසන්දනත්ථාය පඤ්හං පුච්ඡති. අයං දිට්ඨසංසන්දනා පුච්ඡා."
                    },
                    {
                        "type": "paragraph",
                        "text": "කතමා විමතිච්ඡෙදනා පුච්ඡා: පකතියා සංසය පක්ඛන්තො{4} හොති, විමති පක්ඛන්තො{5} ද්වෙළ්හකජාතො එවං නු ඛො න නු ඛො කිං නු ඛො කථං නු ඛොති. සො විමතිච්ඡෙදනත්ථාය පඤ්හං පුච්ඡති. අයං විමතිච්ඡෙදනා පුච්ඡා. ඉමා තිස්සො පුච්ඡා."
                    },
                    {
                        "type": "paragraph",
                        "text": "අපරාපි තිස්සො පුච්ඡා: මනුස්සපුච්ඡා. අමනුස්සපුච්ඡා, නිම්මිතපුච්ඡා."
                    },
                    {
                        "type": "paragraph",
                        "text": "කතමා මනුස්සපුච්ඡා: මනුස්සා බුද්ධං භගවන්තං උපසඞ්කමිත්වා පඤ්හං පුච්ඡන්ති, භික්ඛු පුච්ඡන්ති, භික්ඛුණියො පුච්ඡන්ති, උපාසකා පුච්ඡන්ති, උපාසිකායො පුච්ඡන්ති, රාජානො පුච්ඡන්ති, ඛත්තියා පුච්ඡන්ති, බ්රාහ්මණා පුච්ඡන්ති, වෙස්සා පුච්ඡන්ති, සුද්දා පුච්ඡන්ති, ගහට්ඨා පුච්ඡන්ති, පබ්බජිතා පුච්ඡන්ති. අයං මනුස්සපුච්ඡා."
                    },
                    {
                        "type": "paragraph",
                        "text": "කතමා අමනුස්සපුච්ඡා: අමනුස්සා බුද්ධං භගවන්තං උපසඞ්කමිත්වා පඤ්හං පුච්ඡන්ති, නාගා පුච්ඡන්ති, සුපණ්ණා පුච්ඡන්ති, යක්ඛා පුච්ඡන්ති, අසුරා පුච්ඡන්ති, ගන්ධබ්බා පුච්ඡන්ති මහාරාජානො පුච්ඡන්ති, ඉන්දා පුච්ඡන්ති, බ්රහ්මානො පුච්ඡන්ති, දෙවා පුච්ඡන්ති, අයං අමනුස්සපුච්ඡා."
                    }
                ],
                "footnotes": [
                    {
                        "type": "footnote",
                        "text": "1. ගතාමෙ-පන"
                    },
                    {
                        "type": "footnote",
                        "text": "2. තීරණය විභාවනාය පුච්ඡති, පන"
                    },
                    {
                        "type": "footnote",
                        "text": "3. පකතියා-ව, ව, වි, ක\nපක්ඛන්දො-ම ඡ සං"
                    },
                    {
                        "type": "footnote",
                        "text": "4. පක්ඛන්තො-ව, වි, ක, පන"
                    },
                    {
                        "type": "footnote",
                        "text": "5. විමතිපක්ඛන්තො-ව, වි, ක, පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 136,
            "pali": {
                "entries": [
                    {
                        "type": "paragraph",
                        "text": "කතමා නිම්මිත පුච්ඡා: යං භගවා රූපං අභිනිම්මිනාති මනොමයං සබ්බඞ්ගපච්චඞ්ගං අහීනින්ද්රියං, සො නිම්මිතො බුද්ධං භගවන්තං උපසංකමිත්වා පඤ්හං පුච්ඡති, භගවා විස්සජ්ජෙති. අයං නිම්මිතපුච්ඡා. ඉමා තිස්සො පුච්ඡා."
                    },
                    {
                        "type": "paragraph",
                        "text": "අපරාපි තිස්සො පුච්ඡා: අත්තත්ථපුච්ඡා, පරත්ථපුච්ඡා, උභයත්ථපුච්ඡා, අපරාපි තිස්සො පුච්ඡා: දිට්ඨධම්මිකත්ථපුච්ඡා, සම්පරායිකත්ථපුච්ඡා. පරමත්ථපුච්ඡා. අපරාපි තිස්සො පුච්ඡා: අනවජ්ජත්ථපුච්ඡා, නික්කිලෙසත්ථපුච්ඡා, වොදානත්ථපුච්ඡා. අපරාපි තිස්සො පුච්ඡා: අතීතා පුච්ඡා, අනාගතා පුච්ඡා, පච්චුප්පන්නා පුච්ඡා. අපරාපි තිස්සො පුච්ඡා: අජ්ඣත්තපුච්ඡා, බහිද්ධාපුච්ඡා, අජ්ඣත්තබහිද්ධා පුච්ඡා, අපරාපි තිස්සො පුච්ඡා: කුසලපුච්ඡා, අකුසලපුච්ඡා, අබ්යාකතපුච්ඡා, අපරාපි තිස්සො පුච්ඡා: ඛන්ධ පුච්ඡා, ධාතුපුච්ඡා, ආයතනපුච්ඡා, අපරාපි තිස්සො පුච්ඡා: සතිපට්ඨානපුච්ඡා, සම්මප්පධානපුච්ඡා, ඉද්ධිපාදපුච්ඡා. අපරාපි තිස්සො පුච්ඡා: ඉන්ද්රියපුච්ඡා, බලපුච්ඡා, බොජ්ඣඞ්ගපුච්ඡා. අපරාපි තිස්සො පුච්ඡා: මග්ගපුච්ඡා, ඵලපුච්ඡා, නිබ්බානපුච්ඡා."
                    },
                    {
                        "type": "paragraph",
                        "text": "**පුච්ඡාමි තන්ති**: පුච්ඡාමි තං, යාචාමි තං, අජ්ඣෙසාමි තං, පසාදෙමි තං, ‘කථයස්සු මෙ’ති ‘පුච්ඡාමි තං’. **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං භගවාති ‘පුච්ඡාමි තං භගවා’. **බ්රූහි මෙතන්ති** බ්රූහි ආචික්ඛ දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහීති ‘පුච්ඡාමි තං භගවා බ්රූහි මෙතං’. **ඉච්චායස්මා මෙත්තගූති**, - ’ඉච්චා’ති පදසන්ධි -පෙ- ඉච්චායස්මා මෙත්තගූ:"
                    },
                    {
                        "type": "paragraph",
                        "text": "**මඤ්ඤාමි තං වෙදගුං{1} භාවිතත්ත**න්ති: ‘වෙදගූ’ති තං මඤ්ඤාමි ‘භාවිතත්තො’ති තං මඤ්ඤාමි, එවං පජානාමි, එවං ආජානාමි,{2} එවං විජානාමි,{3} එවං පටිවිජානාමි, එවං පටිවිජ්ඣාමි ‘වෙදගූ භාවිතත්තො’ති කථං භගවා වෙදගූ: වෙදො වුච්චති චතුසු මග්ගෙසු ඤාණං, පඤ්ඤා පඤ්ඤින්ද්රියං පඤ්ඤාබලං -පෙ- ධම්මවිචයසම්බොජ්ඣඞ්ගො වීමංසා විපස්සනා සම්මාදිට්ඨි, භගවා තෙහි වෙදෙහි ජාතිජරාමරණස්ස අන්තගතො{5}"
                    }
                ],
                "footnotes": [
                    {
                        "type": "footnote",
                        "text": "1. ‘යං’ ති නත්ථි-ව, වි, ම ඡ සං"
                    },
                    {
                        "type": "footnote",
                        "text": "2. වෙදගූ-ම ඡ සං"
                    },
                    {
                        "type": "footnote",
                        "text": "3. අජානාමි"
                    },
                    {
                        "type": "footnote",
                        "text": "4. පජානාමි-කත්ථචි"
                    },
                    {
                        "type": "footnote",
                        "text": "5. අන්තංගතො-ක, වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 138,
            "pali": {
                "entries": [
                    {
                        "type": "paragraph",
                        "text": "අන්තප්පත්තො කොටිගතො කොටිප්පත්තො පරියන්තගතො පරියන්තප්පත්තො වොසානගතො වොසානප්පත්තො තාණගතො තාණප්පත්තො ලෙනගතො ලෙනප්පත්තො සරණගතො සරණප්පත්තො අභයගතො අභයප්පත්තො අච්චුතගතො අච්චුතප්පත්තො අමතගතො අමතප්පත්තො නිබ්බානගතො නිබ්බානප්පත්තො. වෙදානං වා අන්තගතොති වෙදගූ, වෙදෙහි වා අන්තගතොති වෙදගූ, සත්තන්නං වා ධම්මානං විදිතත්තා වෙදගූ: සක්කායදිට්ඨි විදිතා හොති, විචිකිච්ඡා විදිතා හොති, සීලබ්බතපරාමාසො විදිතො හොති, රාගො-දොසො-මොහො-මානො විදිතො හොති, විදිතාස්ස හොන්ති පාපකා අකුසලා ධම්මා සංකිලෙසිකා පොනොභවිකා සදරා{1} දුක්ඛවිපාකා ආයතිං ජාතිජරාමරණීයා:"
                    },
                    {
                        "type": "gatha",
                        "text": "1. “වෙදානි විචෙය්ය කෙවලානි (සභියාති භගවා)\nසමණානං යානිපත්ථි{2} බ්රාහ්මණානං\nසබ්බ{3} වෙදනාසු වීතරාගො\nසබ්බං වෙදමතිච්ච වෙදගූ සො”ති.{a}",
                        "level": 2
                    },
                    {
                        "type": "unindented",
                        "text": "එවං භගවා වෙදගූ."
                    },
                    {
                        "type": "paragraph",
                        "text": "කථං භගවා භාවිතත්තො: භගවා භාවිතකායො භාවිතසීලො භාවිතචිත්තො භාවිතපඤ්ඤො භාවිතසතිපට්ඨානො භාවිතසම්මප්පධානෙ භාවිතඉද්ධිපාදො භාවිතඉන්ද්රියො භාවිතබලො භාවිතබොජ්ඣඞ්ගො භාවිතමග්ගො පහීනකිලෙසො පටිවිද්ධාකුප්පො සච්ඡිකත නිරොධො, දුක්ඛං තස්ස පරිඤ්ඤාතං, සමුදයො පහීනො, මග්ගො භාවිතො, නිරොධො සච්ඡිකතො, අභිඤ්ඤෙය්යං, අභිඤ්ඤාතං, පරිඤ්ඤෙය්යං, පරිඤ්ඤාතං, පහාතබ්බං, පහීනං, භාවෙතබ්බං භාවිතං, සච්ඡිකාතබ්බං සච්ඡිකතං, අපරිත්තො මහත්තො ගම්භීරො අප්පමෙය්යො දුප්පරියොගාළ්හො{4} පහූත රතනො{5} සාගරූපමො{6} ඡළඞ්ගුපෙක්ඛාය සමන්නාගතො හොති."
                    },
                    {
                        "type": "paragraph",
                        "text": "චක්ඛුනා රූපං දිස්වා නෙව සුමනො හොති, න දුම්මනො, උපෙක්ඛකො විහරති සතො සම්පජානො සොතෙන සද්දං සුත්වා -පෙ- ඝානෙන ගන්ධං ඝායිත්වා -පෙ- ජිව්හාය රසං සායිත්වා -පෙ- කායෙන ඵොට්ඨබ්බං ඵුසිත්වා -පෙ- මනසා ධම්මං විඤ්ඤාය නෙව සුමනො හොති, න දුම්මනො, උපෙක්ඛකො විහරති සතො සම්පජානො."
                    }
                ],
                "footnotes": [
                    {
                        "type": "footnote",
                        "text": "1. සද්දරා-පු"
                    },
                    {
                        "type": "footnote",
                        "text": "2. යානිධත්ථි-ම ඡ සං\nයානි අත්ථි-සී"
                    },
                    {
                        "type": "footnote",
                        "text": "3. සබ්බවෙරාසු-ම, ව, වි, ක"
                    },
                    {
                        "type": "footnote",
                        "text": "a. සුත්තනිපාත සහියසුත්ත"
                    },
                    {
                        "type": "footnote",
                        "text": "4. දුපරියො ගාලෙනා-පන"
                    },
                    {
                        "type": "footnote",
                        "text": "5. බහුරතනො-සී."
                    },
                    {
                        "type": "footnote",
                        "text": "6. සාගරසමො-කත්ථචි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 140,
            "pali": {
                "entries": [
                    {
                        "type": "paragraph",
                        "text": "චක්ඛුනා රූපං දිස්වා මනාපං රූපං නාභිගිජ්ඣති{1} නාභිහංසති{2} න රාගං ජනෙති තස්ස ඨිතොව කායො හොති, ඨිතං චිත්තං අජ්ඣත්තං සුසංඨිතං සුවිමුත්තං. චක්ඛුනා ඛො පනෙව{3} රූපං දිස්වා අමනාපං න මඞ්කු හොති, අප්පතිට්ඨිතචිත්තො{4} අලීනමනසො{5} අබ්යාපන්නචෙතසො. තස්ස ඨිතොව කායො හොති, ඨිතං චිත්තං අජ්ඣත්තං සුසංඨිතං සුවිමුත්තං. සොතෙන සද්දං සුත්වා -පෙ- ඝානෙන ගන්ධං ඝායිත්වා -පෙ- ජිව්හාය රසං සායිත්වා -පෙ- කායෙන ඵොට්ඨබ්බං ඵුසිත්වා -පෙ- මනසා ධම්මං විඤ්ඤාය මනාපං නාභිගිජ්ඣති නාභිහංසති න රාගං ජනෙති තස්ස ඨිතොව කායො හොති, ඨිතං චිත්තං අජ්ඣත්තං සුවිමුත්තං. මනසා යෙව ඛො පන ධම්මං විඤ්ඤාය අමනාපං න මඞ්කු හොති, අප්පතිට්ඨිතචිත්තො අලීනමනසො{6} අබ්යාපන්නචෙතසො, තස්ස ඨිතොව කායො හොති, ඨිතං චිත්තං අජ්ඣත්තං සුසංඨිතං සුවිමුත්තං."
                    },
                    {
                        "type": "paragraph",
                        "text": "චක්ඛුනා රූපං දිස්වා මනාපාමනාපෙසු රූපෙසු ඨිතොව කායො හොති, ඨිතං චිත්තං අජ්ඣත්තං සුසංඨිතං සුවිමුත්තං. සොතෙන සද්දං සුත්වා -පෙ- මනසා ධම්මං විඤ්ඤාය මනාපාමනාපෙසු ධම්මෙසු ඨිතොව කායො හොති, ඨිතං චිත්තං අජ්ඣත්තං සුසංඨිතං සුවිමුත්තං."
                    },
                    {
                        "type": "paragraph",
                        "text": "චක්ඛුනා රූපං දිස්වා රජනීයෙ න රජ්ජති, දොසනීයෙ{7} න දුස්සති, මොහනීයෙ න මුය්හති, කොපනීයෙ න කුප්පති, මදනීයෙ න මජ්ජති, කිලෙසනීයෙ න කිලිස්සති. සොතෙන සද්දං සුත්වා -පෙ- මනසා ධම්මං විඤ්ඤාය රජනීයෙ න රජ්ජති, දොසනීයෙ{7} න දුස්සති, මොහනීයෙ න මුය්හති, කොපනීයෙ න කුප්පති, මදනීයෙ න මජ්ජති, කිලෙසනීයෙ න කිලිස්සති. දිට්ඨෙ දිට්ඨමත්තො සුතෙ සුතමත්තො මුතෙ මුතමත්තො විඤ්ඤාතෙ විඤ්ඤාතමත්තො, දිට්ඨෙ න ලිප්පති{8}, සුතෙ න ලිප්පති, මුතෙ න ලිප්පති, විඤ්ඤාතෙ න ලිප්පති, දිට්ඨෙ අනුපයො{9} අනපායො අනිස්සිතො අප්පටිබද්ධො විප්පමුත්තො{10} විසඤ්ඤුත්තො විමරියාදීකතෙන චෙතසා විහරති. සුතෙ -පෙ- මුතෙ-විඤ්ඤාතෙ අනුපයො අනපායො අනිස්සිතො අප්පටිබද්ධො විප්පමුත්තො විසඤ්ඤුත්තො විමරියාදීකතෙන චෙතසා විහරති."
                    }
                ],
                "footnotes": [
                    {
                        "type": "footnote",
                        "text": "1. නාභිජ්ඣායති-පන"
                    },
                    {
                        "type": "footnote",
                        "text": "2. නාභිහසති-ස"
                    },
                    {
                        "type": "footnote",
                        "text": "3. චක්ඛුනා ඛො පනෙතං-සී-ස්යා"
                    },
                    {
                        "type": "footnote",
                        "text": "4. අප්පතිට්ඨීනචිත්තා-ස්යා"
                    },
                    {
                        "type": "footnote",
                        "text": "5. ආදීන මනසො-ව-වි-පන-ස්යා"
                    },
                    {
                        "type": "footnote",
                        "text": "a. __සුත්තනිපාත-සහිය සුත්ත__"
                    },
                    {
                        "type": "footnote",
                        "text": "6. ආදීන මනසො-ව-වි-ප-ස්යා"
                    },
                    {
                        "type": "footnote",
                        "text": "7. දුස්සනීයෙ-ම ඡ සං"
                    },
                    {
                        "type": "footnote",
                        "text": "8. න ලිම්පති-ම ඡ සං, ස්යා"
                    },
                    {
                        "type": "footnote",
                        "text": "9. අනූපයො-මඡසං\nඅනුසයො-ව, වී"
                    },
                    {
                        "type": "footnote",
                        "text": "10. විමුත්තො-පන-"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 142,
            "pali": {
                "entries": [
                    {
                        "type": "paragraph",
                        "text": "සංවිජ්ජති භගවතො චක්ඛු{6} පස්සති භගවා චක්ඛුනා රූපං, ඡන්දරාගො භගවතො නත්ථි, සුවිමුත්තචිත්තො භගවා. සංවිජ්ජති භගවතො සොතං, සුණාති භගවා සොතෙන සද්දං, ඡන්දරාගො භගවතො නත්ථි, සුවිමුත්තචිත්තො භගවා. සංවිජ්ජති භගවතො ඝානං, ඝායති භගවා ඝානෙන ගන්ධං, ඡන්දරාගො භගවතො නත්ථි, සුවිමුත්තචිත්තො භගවා. සංවිජ්ජති භගවතො ජිව්හා, සායති භගවා ජිව්හාය රසං, ඡන්දරාගො භගවතො නත්ථි, සුවිමුත්තචිත්තො භගවා. සංවිජ්ජති භගවතො කායො, ඵුසති භගවා කායෙන ඵොට්ඨබ්බං, ඡන්දරාගො භගවතො නත්ථි, සුවිමුත්තචිත්තො භගවා. සංවිජ්ජති භගවතො මනො, විජානාති භගවා මනසා ධම්මං, ඡන්දරාගො භගවතො නත්ථි, සුවිමුත්තචිත්තො භගවා. චක්ඛුං රූපාරාමං රූපරතං රූපසම්මුදිතං, තං භගවතො දන්තං ගුත්තං රක්ඛිතං සංවුතං, තස්ස ච සංවරාය ධම්මං දෙසෙති."
                    },
                    {
                        "type": "paragraph",
                        "text": "සොතං සද්දාරාමං සද්දරතං සද්දසම්මුදිතං -පෙ- ඝානං ගන්ධාරාමං ගන්ධරතං ගන්ධසම්මුදිතං -පෙ- ජිව්හා රසාරාමා රසරතා රසසම්මුදිතා, සා භගවතො දන්තා ගුත්තා රක්ඛිතා, සංවුතා, තස්ස ච සංවරාය ධම්මං දෙසෙති. කායො ඵොට්ඨබ්බාරාමො ඵොට්ඨබ්බරතො ඵොට්ඨබ්බසම්මුදිතො. මනො ධම්මාරාමො ධම්මරතො ධම්මසම්මුදිතො සො භගවතො දන්තො ගුත්තො රක්ඛිතො සංවුතො, තස්ස ච සංවරාය ධම්මං දෙසෙති."
                    },
                    {
                        "type": "gatha",
                        "text": "2. දන්තං නයන්ති සමිතිං දන්තං රාජාභිරූහති,\nදන්තො සෙට්ඨො මනුස්සෙසු යොතිවාක්යං තිතික්ඛති.{a}",
                        "level": 1
                    },
                    {
                        "type": "gatha",
                        "text": "3. වරමස්සතරා දන්තා ආජානීයා ච සින්ධවා,\nකුඤ්ජරා ච මහානාගා අත්තදන්තා තතො වරං.{a}",
                        "level": 1
                    },
                    {
                        "type": "gatha",
                        "text": "4. න හි එතෙහි යානෙහි ගච්ඡෙය්ය අගතං{2} දිසං,\nයථාත්තනා සුදන්තෙන දන්තො දන්තෙන ගච්ඡති.{a}",
                        "level": 1
                    },
                    {
                        "type": "gatha",
                        "text": "5. විධාසු න විකම්පන්ති විප්පමුත්තා පුනබ්භවා,\nදන්තභූමිං අනුප්පත්තා තෙ ලොකෙ විජිතාවිනො.{b}",
                        "level": 1
                    },
                    {
                        "type": "gatha",
                        "text": "6. යස්සින්ද්රියානි භාවිතානි අජ්ඣත්තඤ්ච බහිද්ධා ච සබ්බලොකෙ,\nනිබ්බිජ්ඣ ඉමං පරඤ්චලොකං කාලං කඞ්ඛති භාවිතත්තො සදන්තොති.{c}",
                        "level": 1
                    }
                ],
                "footnotes": [
                    {
                        "type": "footnote",
                        "text": "6. චක්ඛුං-සී"
                    },
                    {
                        "type": "footnote",
                        "text": "1. යථාත්ථනා-PTS. සී"
                    },
                    {
                        "type": "footnote",
                        "text": "2. අමතං දීසං ව-වි"
                    },
                    {
                        "type": "footnote",
                        "text": "a. ධම්මපද-නාගවග්ග"
                    },
                    {
                        "type": "footnote",
                        "text": "b. ඛන්ධ සංයුත්ත-ඛජ්ජනිය වග්ග"
                    },
                    {
                        "type": "footnote",
                        "text": "c. සුත්තනිපාත-සහිය සුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 144,
            "pali": {
                "entries": [
                    {
                        "type": "paragraph",
                        "text": "එවං භගවා භාවිතත්තො{1}"
                    },
                    {
                        "type": "paragraph",
                        "text": "**මඤ්ඤාමි තං වෙදගුං{2} භාවිතත්තං කුතො නු දුක්ඛා සමුදාගතා ඉමෙති:** ‘කුතො නූ’ති සංසයපුච්ඡා, විමතිපුච්ඡා, ද්වෙළ්හපුච්ඡා, අනෙකංසපුච්ඡා. එවං නු ඛො, න නු ඛො, කිං නු ඛො, කථං නු ඛොති ‘කුතො නු’."
                    },
                    {
                        "type": "paragraph",
                        "text": "**දුක්ඛා**ති ජාතිදුක්ඛං ජරාදුක්ඛං ව්යාධිදුක්ඛං මරණදුක්ඛං සොකපරිදෙව දුක්ඛදොමනස්සුපායාසදුක්ඛං නෙරයිකං දුක්ඛං තිරච්ඡානදුක්ඛං පෙත්තිවිසයදුක්ඛං මානුසිකං{3} දුක්ඛං ගබ්භොක්කන්තිමූලකං දුක්ඛං ගබ්භට්ඨිතිමූලකං දුක්ඛං ගබ්භවුට්ඨානමූලකං දුක්ඛං ජාතස්සුපනිබන්ධනං{4} දුක්ඛං ජාතස්ස පරාධෙය්යතං{5} දුක්ඛං අත්තූපක්කමං දුක්ඛං පරූපක්කමං දුක්ඛං දුක්ඛදුක්ඛං සඞ්ඛාරදුක්ඛං විපරිනාමදුක්ඛං, චක්ඛුරොගො සොතරොගො ඝානරොගො ජිව්හාරොගො කායරොගො සීසරොගො කණ්ණරොගො මුඛරොගො දන්තරොගො කාසො සාසො පිනාසො ඩහො{6} ජරො කුච්ඡි රොගො මුච්ඡා පක්ඛන්දිකා සූලා විසූචිකා කුට්ඨං ගණ්ඩො කිලාසො සොසො අපමාරො දද්දු කණ්ඩු කච්ඡු රඛසා විතච්ඡිකා ලොහිතපිත්තං මධුමෙහො අංසා පිළකා භගන්දලා පිත්තසමුට්ඨානා ආබාධා සෙම්හසමුට්ඨානා ආබාධා වාතසමුට්ඨානා ආබාධා සන්නිපාතිකා ආබාධා උතුපරිනාමජා ආබාධා විසමපරිහාරජා ආබාධා ඔපක්කමිකා ආබාධා කම්මවිපාකජා ආබාධා සීතං උණ්හං ජිඝච්ඡා පිපාසා උච්චාරො පස්සාවො ඩංසමකසවාතාතපසිරිංසපසම්ඵස්සානං දුක්ඛං, මාතුමරණං දුක්ඛං පිතුමරණං දුක්ඛං භාතුමරණං දුක්ඛං භගිනීමරණං දුක්ඛං පුත්තමරණං දුක්ඛං ධීතුමරණං දුක්ඛං ඤාතිව්යසනං දුක්ඛං භොගව්යසනං{7} දුක්ඛං සීලව්යසනං දුක්ඛං දිට්ඨිව්යසනං දුක්ඛං යෙසං ධම්මානං ආදිතො සමුදාගමනං පඤ්ඤායති, අත්ථඞ්ගමතො නිරොධො පඤ්ඤායති. කම්මසංනිස්සිතො විපාකො, විපාකසංනිස්සිතං කම්මං, නාමසංනිස්සිතං රූපං, රූපසංනිස්සිතං නාමං, ජාතියා අනුගතං, ජරාය අනුසටං බ්යාධිනා අභිභූතං, මරණෙන අබ්භාහතං, දුක්ඛෙ පතිට්ඨිතං, අතාණං අලෙනං අසරණං අසරණීභූතං, ඉමෙ වුච්චන්ති දුක්ඛා."
                    }
                ],
                "footnotes": [
                    {
                        "type": "footnote",
                        "text": "1. භාවිතත්තොති-ම ඡ සං"
                    },
                    {
                        "type": "footnote",
                        "text": "2. වෙදගූ-ම ඡ සං"
                    },
                    {
                        "type": "footnote",
                        "text": "3. මානසිකං-ස්යා"
                    },
                    {
                        "type": "footnote",
                        "text": "4. ජාතස්සුපනිබන්ධකං-මඡසං"
                    },
                    {
                        "type": "footnote",
                        "text": "5. පරාධෙය්යකං-මඡසං"
                    },
                    {
                        "type": "footnote",
                        "text": "6. ඩාහො-මඡසං"
                    },
                    {
                        "type": "footnote",
                        "text": "7. රොගව්යසනං-පන, ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 146,
            "pali": {
                "entries": [
                    {
                        "type": "paragraph",
                        "text": "ඉමෙ දුක්ඛා කුතො සමුදාගතා, කුතො ජාතා, කුතො සංජාතා කුතො නිබ්බත්තා කුතො අභිනිබ්බත්තා කුතො පාතුභූතා කිංනිදානා කිංසමුදයා{1} කිංජාතිකා කිංපභවාති ඉමෙසං දුක්ඛානං මූලං පුච්ඡති, හෙතුං පුච්ඡති, නිදානං පුච්ඡති, සම්භවං පුච්ඡති, පභවං පුච්ඡති, සමුට්ඨානං පුච්ඡති, ආහාරං පුච්ඡති, ආරම්මණං පුච්ඡති, පච්චයං පුච්ඡති, සමුදයං පුච්ඡති, පපුච්ඡති යාචති අජ්ඣෙසති{2} පසාදෙතීති ‘කුතො නු දුක්ඛා සමුදාගතා ඉමෙ.’"
                    },
                    {
                        "type": "paragraph",
                        "text": "**යෙ කෙචි ලොකස්මිං අනෙකරූපා**ති: ‘යෙකෙචී’ති සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං යෙකෙචීති.’ **ලොකස්මිං**ති අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ. **අනෙකරූපා**ති අනෙකවිධා නානප්පකාරා දුක්ඛාති ‘යෙ කෙචි ලොකස්මිං අනෙකරූපා.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“පුච්ඡාමි තං භගවා බ්රූහි මෙ තං (ඉච්චායස්මා මෙත්තගූ)\nමඤ්ඤාමි තං වෙදගුං භාවිතත්තං,\nකුතො නු දුක්ඛා සමුදාගතා ඉමෙ\nයෙ කෙචි ලොකස්මිං අනෙකරූපා”ති.",
                        "level": 2
                    },
                    {
                        "type": "heading",
                        "text": "4-2",
                        "level": 1
                    },
                    {
                        "type": "gatha",
                        "text": "දුක්ඛස්ස වෙ මං පභවං අපුච්ඡසි (මෙත්තගූති භගවා)\nතං තෙ පවක්ඛාමි යථා පජානං,\nඋපධිනිදානා පභවන්ති දුක්ඛා\nයෙ කෙචි ලොකස්මිං අනෙකරූපා.",
                        "level": 2
                    },
                    {
                        "type": "paragraph",
                        "text": "**දුක්ඛස්ස වෙ මං පභවං අපුච්ඡසී** ති: ‘දුක්ඛස්සා’ති: ජාතිදුක්ඛස්ස ජරාදුක්ඛස්ස ව්යාධිදුක්ඛස්ස මරණදුක්ඛස්ස සොකපරිදෙවදුක්ඛදොමනස්සුපායාසදුක්ඛස්ස. **පභවං අපුච්ඡසී**ති “දුක්ඛස්ස මූලං පුච්ඡසි, හෙතුං පුච්ඡසි, නිදානං පුච්ඡසි, සම්භවං පුච්ඡසි, පභවං පුච්ඡසි, සමුට්ඨානං පුච්ඡසි, ආහාරං පුච්ඡසි, ආරම්මණං පුච්ඡසි, පච්චයං පුච්ඡසි, සමුදයං පුච්ඡසි, යාචසි අජ්ඣෙසසි පසාදෙසී’ති ‘දුක්ඛස්ස වෙ මං පභවං අපුච්ඡසී’."
                    },
                    {
                        "type": "paragraph",
                        "text": "**මෙත්තගූති භගවා**ති: බ්රාහ්මණං නාමෙන ආලපති. **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං භගවාති ‘මෙත්තගූති භගවා.’"
                    }
                ],
                "footnotes": [
                    {
                        "type": "footnote",
                        "text": "1. කිංසමුදයො-ව-වි-ක"
                    },
                    {
                        "type": "footnote",
                        "text": "2. අජ්ඣෙසි-ව, චි, ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 148,
            "pali": {
                "entries": [
                    {
                        "type": "paragraph",
                        "text": "**තං තෙ පවක්ඛාමි යථා පජානා**ති: ‘තං’ ති දුක්ඛස්ස මූලං පවක්ඛාමි, හෙතුං පවක්ඛාමි, නිදානං පවක්ඛාමි, සම්භවං පවක්ඛාමි, පභවං පවක්ඛාමි, සමුට්ඨානං පවක්ඛාමි, ආහාරං පවක්ඛාමි, ආරම්මණං පවක්ඛාමි, පච්චයං පවක්ඛාමි, සමුදයං පවක්ඛාමි, ආචික්ඛිස්සාමි දෙසිස්සාමි පඤ්ඤපෙස්සාමි පට්ඨපෙස්සාමි විවරිස්සාමි විභජිස්සාමි උත්තානීකරිස්සාමි පකාසිස්සාමීති. ‘තං තෙ පවක්ඛාමි’."
                    },
                    {
                        "type": "paragraph",
                        "text": "**යථා පජානන්ති**: යථා පජානන්තො ආජානන්තො විජානන්තො පටිවිජානන්තො පටිවිජ්ඣන්තො න ඉතිහීතිහං න ඉති කිරාය{1} න පරම්පරාය න පිටකසම්පදානෙන න තක්කහෙතු න නයහෙතු න ආකාරපරිවිතක්කෙන න දිට්ඨිනිජ්ඣානඛන්තියා සාමං සයං අභිඤ්ඤාතං අත්තපච්චක්ඛධම්මං තං කථයිස්සාමීති ‘තං තෙ පවක්ඛාමි යථා පජානං’."
                    },
                    {
                        "type": "paragraph",
                        "text": "**උපධිනිදානා පභවන්ති දුක්ඛාති**: ‘උපධී’ති දස උපධී: තණ්හූපධි දිට්ඨූපධි, කිලෙසූපධි, කම්මූපධි, දුච්චරිතූපධි, ආහාරූපධි, පටිඝූපධි, චතස්සො උපාදින්නධාතුයො උපධී, ඡ අජ්ඣත්තිකානි ආයතනානි උපධි, ඡවිඤ්ඤාණකායං උපධි, සබ්බම්පි දුක්ඛං දුක්ඛමනත්ථෙන{3} උපධි, ඉමෙ වුච්චන්ති දස උපධි. **දුක්ඛා**ති ජාතිදුක්ඛං ජරාදුක්ඛං ව්යාධිදුක්ඛං මරණදුක්ඛං සොකපරිදෙවදුක්ඛදොමනස්සුපායාසදුක්ඛං නෙරයිකං දුක්ඛං -පෙ- දිට්ඨි බ්යසනං දුක්ඛං. යෙසං ධම්මානං ආදිතො සමුදාගමනං පඤ්ඤායති, අත්ථඞ්ගමතො නිරොධො පඤ්ඤායති, කම්මනිස්සිතං විපාකං, විපාකනිස්සිතං කම්මං, නාමනිස්සිතං රූපං, රූපනිස්සිතං නාමං, ජාතියා අනුගතං, ජරාය අනුසටං බ්යාධිනා අභිභූතං, මරණෙන අබ්භාහතං, දුක්ඛෙ පතිට්ඨිතං, අතාණං අලෙනං අසරණං අසරණීභූතං, ඉමෙ වුච්චන්ති දුක්ඛා. ඉමෙ දුක්ඛා උපධිනිදානා, උපධිහෙතුකා, උපධිපච්චයා, උපධිකාරණා හොන්ති, පභවන්ති සම්භවන්ති ජායන්ති සඤ්ජායන්ති නිබ්බත්තන්ති පාතුභවන්තී’ති ‘උපධිනිදානා පභවන්ති’ දුක්ඛා."
                    }
                ],
                "footnotes": [
                    {
                        "type": "footnote",
                        "text": "1. න ඉති කිරියාය - මඡසං"
                    },
                    {
                        "type": "footnote",
                        "text": "2. දුක්ඛමනට්ඨෙන - මඡසං"
                    },
                    {
                        "type": "footnote",
                        "text": "3. දුක්ඛාය වෙමං-ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 150,
            "pali": {
                "entries": [
                    {
                        "type": "paragraph",
                        "text": "**යෙ කෙචි ලොකස්මිං අනෙකරූපා**ති: ‘යෙ කෙචී’ති සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං යෙ කෙචී’ති. **ලොකස්මි**න්ති අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ. **අනෙකරූපා**ති: අනෙකවිධා නානප්පකාරා දුක්ඛා’ති ‘යෙ කෙචි ලොකස්මිං අනෙක රූපා’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“දුක්ඛස්ස වෙ මං පභවං අපුච්ඡසි (මෙත්තගූති භගවා)\nතං තෙ පවක්ඛාමි යථා පජානං\nඋපධිනිදානා පභවන්ති දුක්ඛා\nයෙ කෙචි ලොකස්මිං අනෙකරූපා”ති.",
                        "level": 2
                    },
                    {
                        "type": "heading",
                        "text": "4-3",
                        "level": 1
                    },
                    {
                        "type": "gatha",
                        "text": "යො වෙ අවිද්වා උපධිං කරොති\nපුනප්පුනං දුක්ඛමුපෙති මන්දො\nතස්මා පජානං උපධිං න කයිරා\nදුක්ඛස්ස ජාතිපභවානුපස්සී.",
                        "level": 2
                    },
                    {
                        "type": "paragraph",
                        "text": "**යො වෙ අවිද්වා උපධිං කරොතී**ති: යො’ති යො යාදිසො යථා යුත්තො යථාවිහිතො යථාපකාරො යංඨානප්පත්තො{1} යංධම්මසමන්නාගතො{2} ඛත්තියො වා බ්රාහ්මණො වා වෙස්සො වා සුද්දො වා ගහට්ඨො වා පබ්බජිතො වා දෙවො වා මනුස්සො වා. **අවිද්වා**ති අවිජ්ජාගතො අඤ්ඤාණී අවිභාවී දුප්පඤ්ඤො. **උපධිං කරොතී**ති තණ්හූපධිං කරොති. දිට්ඨූපධිං කරොති. කිලෙසූපධිං කරොති, කම්මූපධිං කරොති, දුච්චරිතූපධිං කරොති, ආහාරූපධිං කරොති, පටිඝූපධිං කරොති, චතස්සො උපාදින්නධාතුයො උපධිං{3} කරොති, ඡ අජ්ඣත්තිකානි ආයතනානි උපධිං කරොති, ඡවිඤ්ඤාණකායං උපධිං කරොති, ජනෙති සඤ්ජනෙති නිබ්බත්තෙතීති යෙ වෙ අවිද්වා උපධිං කරොති:"
                    }
                ],
                "footnotes": [
                    {
                        "type": "footnote",
                        "text": "1. යං ඨානංපත්තො-සි"
                    },
                    {
                        "type": "footnote",
                        "text": "2. සධම්මසමන්නාගතො-බහුසු"
                    },
                    {
                        "type": "footnote",
                        "text": "3. උපධී-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 152,
            "pali": {
                "entries": [
                    {
                        "type": "paragraph",
                        "text": "**පුනප්පුනං දුක්ඛමුපෙති මන්දො’**ති: පුනප්පුනං ජාතිදුක්ඛං ජරාදුක්ඛං ව්යාධිදුක්ඛං මරණදුක්ඛං සොකපරිදෙවදුක්ඛදොමනස්සුපායාසදුක්ඛං එති සමුපෙති උපගච්ඡති ගණ්හාති පරාමසති අභිනිවිසති. **මන්දො**ති මන්දො මොහො අවිද්වා අවිජ්ජාගතො අඤ්ඤාණී අවිභාවී දුප්පඤ්ඤොති ‘පුනප්පුනං දුක්ඛමුපෙති මන්දො’"
                    },
                    {
                        "type": "paragraph",
                        "text": "**තස්මා පජානං උපධිං න කයිරා**ති: ‘තස්මා’ති තංකාරණා තංහෙතු තප්පච්චයා තන්නිදානා එවං ආදීනවං සම්පස්සමානො උපධීසූති ‘තස්මා. **පජාන**න්ති පජානන්තො ආජානන්තො විජානන්තො පටිවිජානන්තො පටිවිජ්ඣන්තො, සබ්බෙ සංඛාරා අනිච්චාති පජානන්තො ආජානන්තො විජානන්තො පටිවිජානන්තො පටිවිජ්ඣන්තො, ‘සබ්බෙ සංඛාරා දුක්ඛා’ති -පෙ- සබ්බෙ ධම්මා අනත්තා’ති -පෙ- ‘යං කිඤ්චි සමුදයධම්මං සබ්බං තං නිරොධධම්ම’න්ති පජානන්තො ආජානන්තො විජානන්තො පටිවිජානන්තො පටිවිජ්ඣන්තො. **උපධිං න කයිරා**ති තණ්හූපධිං න කරෙය්ය, දිට්ඨූපධිං න කරෙය්ය, කිලෙසූපධිං න කරෙය්ය, කම්මූපධිං න කරෙය්ය, දුච්චරිතූපධිං න කරෙය්ය, ආහාරූපධිං න කරෙය්ය, පටිඝූපධිං න කරෙය්ය, චතස්සො උපාදින්නධාතුයො උපධිං න කරෙය්ය, ඡ අජ්ඣත්තිකානි ආයතනානි උපධිං න කරෙය්ය, ඡ විඤ්ඤාණකායං උපධිං න කරෙය්ය, න සංජනෙය්ය න නිබ්බත්තෙය්ය නාතිනිබ්බත්තෙය්යාති තස්මා පජානං උපධිං න කයිරා. ‘"
                    },
                    {
                        "type": "paragraph",
                        "text": "**දුක්ඛස්සා**ති: ජාතිදුක්ඛස්ස ජරාදුක්ඛස්ස ව්යාධිදුක්ඛස්ස මරණදුක්ඛස්ස සොකපරිදෙවදුක්ඛදොමනස්සුපායාසදුක්ඛස්ස. **පභවානුපසසී**ති: දුක්ඛස්ස මූලානුපස්සී{4} හෙතානුපස්සී නිදානානුපස්සී සම්භවානුපස්සී පභවානුපස්සී සමුට්ඨානානුපස්සී ආහාරානුපස්සී ආරම්මණානුපස්සී පච්චයානුපස්සී සමුදයානුපස්සී. ‘අනුපස්සනා’ වුච්චති පඤ්ඤා පඤ්ඤී පජානන -පෙ- අමොහො ධම්මවිචයො සම්මාදිට්ඨි ඉමාය අනුපස්සනාය පඤ්ඤාය උපෙතො හොති සමුපෙතො උපගතො සමුපගතො උප්පන්නො සමුප්පන්නො සමන්නාගතො සො වුච්චති අනුපස්සීති “දුක්ඛස්ස ජාතිප්පභවානුපස්සී."
                    },
                    {
                        "type": "unindented",
                        "text": "තෙනාහ භගවා."
                    },
                    {
                        "type": "gatha",
                        "text": "“යො වෙ අවිද්වා උපධිං කරොති\nපුනප්පුනං දුක්ඛමුපෙති මන්දො\nතස්මා පජානං උපධිං න කයිරා\nදුක්ඛස්ස ජාතිප්පභවානුපස්සී”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "4. හෙතූනුස්සී-ව-වි-ක\nහෙතුං පස්සී-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 154,
            "pali": {
                "entries": [
                    {
                        "type": "heading",
                        "text": "4-4",
                        "level": 1
                    },
                    {
                        "type": "gatha",
                        "text": "යං තං අපුච්ඡිම්හ අකිත්තයී නො\nඅඤ්ඤං තං{1} පුච්ඡාම තදිඞ්ඝ බ්රූහි\nකථන්නුධීරා විතරන්ති ඔඝං\nජාතිජරං{2} සොක{3}පරිද්දවඤ්ච\nතං මෙ මුනී සාධු වියාකරොහි\nතථා හි තෙ විදිතො එස ධම්මො",
                        "level": 2
                    },
                    {
                        "type": "paragraph",
                        "text": "**යං තං අපුච්ඡිම්හ අකිත්තයී නො**ති: යං තං අපුච්ඡිම්හ ආයාචිම්හ අජ්ඣෙසිම්හ පසාදිම්හ. **අකිත්තයීනො’**ති කිත්තිතං ආචික්ඛිතං දෙසිතං පඤ්ඤපිතං පට්ඨපිතං විවරිතං විහත්තං උත්තානීකතං පකාසිතන්ති ‘යං තං අපුච්ඡිම්හ අකිත්තයී නො. ‘"
                    },
                    {
                        "type": "paragraph",
                        "text": "**අඤ්ඤං තං පුච්ඡාම තදිඞ්ඝ බ්රූහී**ති අඤ්ඤං තං පුච්ඡාම, අඤ්ඤං තං යාචාම, අඤ්ඤං තං අජ්ඣෙසාම, අඤ්ඤං තං පසාදෙම, උත්තරිං තං පුච්ඡාම. **තදිඞ්ග බ්රූ**හීති තං ඉඞ්ඝ බ්රූහි ආචික්ඛ දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහීති ‘අඤ්ඤං තං පුච්ඡාම තදිඞ්ඝ බ්රූහි. ‘"
                    },
                    {
                        "type": "paragraph",
                        "text": "**කථන්නු ධීරා විතරන්ති ඔඝං ජාති ජරං සොකපරිද්දවං චා’ති**: ‘කථන්නූ’ති සංසයපුච්ඡා විමතිපුච්ඡා ද්වෙළ්හපුච්ඡා අනෙකංසපුච්ඡා, එවන්නු ඛො න නුඛො කිං නුඛො කථන්නුඛොති. කථන්නු ධීරා ති ධීරා පණ්ඩිතා පඤ්ඤාවන්තො බුද්ධිමන්තො ඤාණිනො විභාවිනො මෙධාවිනො. **ඔඝන්ති** කාමොඝං භවොඝං දිට්ඨොඝං අවිජ්ජොඝං. **ජාතී**ති යා තෙසං තෙසං සත්තානං තම්හි තම්හි සත්තනිකායෙ ජාති සඤ්ජාති ඔක්කන්ති අභිනිබ්බන්ති ඛන්ධානං පාතුභාවො ආයතනානං පටිලාභො. **ජරා**ති යා තෙසං තෙසං සත්තානං තම්හි තම්හි සත්තනිකායෙ ජරා ජීරණතා ඛණ්ඩිච්චං පාලිච්චං වලිත්තචතා ආයුනො සංහානි ඉන්ද්රියානං පරිපාකො. **සොකො**ති ඤාතිව්යසනෙන වා ඵුට්ඨස්ස භොග ව්යසනෙන වා ඵුට්ඨස්ස රොගව්යසනෙන වා ඵුට්ඨස්ස සීලව්යසනෙන වා ඵුට්ඨස්ස දිට්ඨි ව්යසනෙන වා ඵුට්ඨස්ස අඤ්ඤතරඤ්ඤතරෙන වා ව්යසනෙන සමන්නාගතස්ස අඤ්ඤතරඤ්ඤතරෙන වා දුක්ඛධම්මෙන ඵුට්ඨස්ස සොකො සොචනා සොචිතත්තං අන්තො සොකො අන්තො පරිසොකො අන්තො දාහො අන්තො පරිදාහො චෙතසො පරිජ්ඣායනා දොමනස්සං සොකසල්ලං’"
                    }
                ],
                "footnotes": [
                    {
                        "type": "footnote",
                        "text": "1. අඤ්ඤෙත්වං-වී"
                    },
                    {
                        "type": "footnote",
                        "text": "2. ජාතිං ජරං-මඡසං"
                    },
                    {
                        "type": "footnote",
                        "text": "3. පුච්ඡාමි-උ, සු, මඡසං"
                    },
                    {
                        "type": "footnote",
                        "text": "4. සොක පරිදෙවංච-ව වී ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 156,
            "pali": {
                "entries": [
                    {
                        "type": "paragraph",
                        "text": "**පරිදෙවො**ති ඤාතිව්යසනෙන වා ඵුට්ඨස්ස, භොගව්යසනෙන වා ඵුට්ඨස්ස රොගව්යසනෙන වා ඵුට්ඨස්ස සීලව්යසනෙන වා ඵුට්ඨස්ස දිට්ඨිව්යසනෙන වා ඵුට්ඨස්ස අඤ්ඤතරඤ්ඤතරෙන වා ව්යසනෙන සමන්නාගතස්ස අඤ්ඤතරඤ්ඤතරෙන වා දුක්ඛධම්මෙන ඵුට්ඨස්ස ආදෙවො පරිදෙවො ආදෙවනා පරිදෙවනා ආදෙවිතත්තං පරිදෙවිතත්තං වාචා පලාපො විප්පලාපො ලාලප්පො ලාලප්පනා ලාලාප්පිතත්තං."
                    },
                    {
                        "type": "paragraph",
                        "text": "**කථන්නු ධීරා විතරන්ති ඔඝං ජාතිජරං සොකපරිද්දවඤ්චා**ති ධීරා කථං ඔඝඤ්ච ජාතිඤ්ච ජරඤ්ච දුක්ඛඤ්ච සොකපරිදෙවඤ්ච තරන්ති උත්තරන්ති පතරන්ති සමතික්කමන්ති වීතිවත්තන්තීති ‘කථන්නු ධීරා විතරන්ති ඔඝං ජාතිජරං සොකපරිද්දවඤ්ච’"
                    },
                    {
                        "type": "paragraph",
                        "text": "**තං මෙ මුනී සාධු වියාකරොහී**ති ‘ත’න්ති යං පුච්ඡාමි, යං යාචාමි, යං අජ්ඣෙසාමි, යං පසාදෙමි. **මුනී**ති මොනං වුච්චති ඤාණං ‘යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි,{a} භගවා තෙන ඤාණෙන සමන්නාගතො මුනි මොනප්පත්තො."
                    },
                    {
                        "type": "paragraph",
                        "text": "තීණි මොනෙය්යානි: කායමොනෙය්යං, වචීමොනෙය්යං, මනොමොනෙය්යං, කතමං කායමොනෙය්යං: තිවිධානං කායදුච්චරිතානං පහානං කායමොනෙය්යං, තිවිධං කායසුචරිතං කායමොනෙය්යං, කායාරම්මණං ඤාණං කායමොනෙය්යං, කායපරිඤ්ඤා කායමොනෙය්යං, පරිඤ්ඤාසහගතො මග්ගො කායමොනෙය්යං, කායෙ ඡන්දරාගප්පහානං කායමොනෙය්යං, කායසංඛාරනිරොධො චතුත්ථජ්ඣානසමාපත්ති කායමොනෙය්යං. ඉදං කායමොනෙය්යං."
                    },
                    {
                        "type": "paragraph",
                        "text": "කතමං වචීමොනෙය්යං: චතුබ්බිධානං වචීදුච්චරිතානං පහානං වචීමොනෙය්යං, චතුබ්බිධං වචීසුචරිතං වචීමොනෙය්යං, වාචාරම්මණං ඤාණං වචීමොනෙය්යං, වාචාපරිඤ්ඤා වචීමොනෙය්යං, පරිඤ්ඤාසහගතො මග්ගො වචීමොනෙය්යං, වාචාය ඡන්දරාගප්පහානං වචීමොනෙය්යං, වාචාසංඛාරනිරොධො දුතියජ්ඣානසමාපත්ති වචීමොනෙය්යං, පරිඤ්ඤා සහගතො මග්ගො වචීමොනෙය්යං, වාචාය ඡන්දරාගප්පහානං වචීමොනෙය්යං, වාචාසංඛාරනිරොධො තතියජ්ඣානසමාපත්ති වචීමොනෙය්යං. ඉදං වචීමොනෙය්යං."
                    }
                ],
                "footnotes": [
                    {
                        "type": "footnote",
                        "text": "a. ධම්මසඞ්ගණි-චිත්තුප්පාදකණ්ඩ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 158,
            "pali": {
                "entries": [
                    {
                        "type": "paragraph",
                        "text": "කතමං මනොමොනෙය්යං: තිවිධානං මනොදුච්චරිතං පහානං මනොමොනෙය්යං, තිවිධං මනොසුචරිතං මනොමොනෙය්යං, චිත්තාරම්මණං ඤාණං මනොමොනෙය්යං, චිත්තපරිඤ්ඤා මනොමොනෙය්යං, පරිඤ්ඤාසහගතො මග්ගො මනොමොනෙය්යං, චිත්තෙ ඡන්දරාගප්පහානං මනොමොනෙය්යං, චිත්තසඞ්ඛාරනිරොධො සඤ්ඤාවෙදයිතනිරොධසමාපත්ති මනොමොනෙය්යං. ඉදං මනොමොනෙය්යං."
                    },
                    {
                        "type": "gatha",
                        "text": "7 “කායමුනිං වාචාමුනිං මනොමුනිමනාසවං\nමුනිං මොනෙය්යසම්පන්නං ආහු සබ්බප්පහායිනං,{a}",
                        "level": 1
                    },
                    {
                        "type": "gatha",
                        "text": "8 කායමුනිං වාචාමුනිං මනොමුනිමනාසවං\nමුනිං මොනෙය්යසම්පන්නං{1} ආහු නින්හාතපාපක”න්ති.{b}",
                        "level": 1
                    },
                    {
                        "type": "paragraph",
                        "text": "ඉමෙහි තීහි මොනෙය්යෙහි ධම්මෙහි සමන්නාගතා. ඡ මුනිනො: අගාරමුනිනො අනගාරමුනිනො සෙඛමුනිනො අසෙඛමුනිනො පච්චෙකමුනිනො මුනිමුනිනො."
                    },
                    {
                        "type": "paragraph",
                        "text": "කතමෙ **අගාරමුනිනො**: යෙ තෙ අගාරිකා දිට්ඨපදා විඤ්ඤාතසාසනා, ඉමෙ අගාරමුනිනො. කතමෙ **අනගාරමුනිනො** යෙ තෙ පබ්බජිතා දිට්ඨපදා විඤ්ඤාතසාසනා, ඉමෙ අනගාරමුනිනො. සත්ත සෙඛා **සෙඛමුනිනො**. අරහන්තො **අසෙඛමුනිනො**. පච්චෙකබුද්ධා **පච්චෙකමුනිනො. මුනිමුනිනො** වුච්චන්ති තථාගතා අරහන්තො සම්මාසම්බුද්ධා."
                    },
                    {
                        "type": "gatha",
                        "text": "9 “න මොනෙන මුනි හොති මූළ්හරූපො අවිද්දසු\nයො ච තුලංව පග්ගය්හ වරමාදාය පණ්ඩිතො,",
                        "level": 1
                    },
                    {
                        "type": "gatha",
                        "text": "10 පාපානි පරිවජ්ජෙති ස මුනී තෙන සො මුනි\nයො මුනාති උභොලොකෙ මුනි තෙන පවුච්චති.{c}",
                        "level": 1
                    },
                    {
                        "type": "gatha",
                        "text": "11 අසතං සතඤ්ච ඤත්වා ධම්මං අජ්ඣත්තං බහිද්ධා ච සබ්බලොකෙ\nදෙවමනුස්සෙහි පූජිතො යො සඞ්ගජාලමතිච්ච සො මුනී”ති.{d}",
                        "level": 1
                    },
                    {
                        "type": "paragraph",
                        "text": "**සාධු වියාකරොහී**ති තං සාධු ආචික්ඛ{2} දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහීති ‘තං මෙ මුනී සාධු වියාකරොහි’."
                    }
                ],
                "footnotes": [
                    {
                        "type": "footnote",
                        "text": "1. සණ්ඨිතො-කත්ථචි"
                    },
                    {
                        "type": "footnote",
                        "text": "a. තිකඞ්ගුත්තර-ආපායිකවග්ග"
                    },
                    {
                        "type": "footnote",
                        "text": "b. ඉතිවුත්තක-දුතියවග්ග"
                    },
                    {
                        "type": "footnote",
                        "text": "c. ධම්මපද-ධම්මට්ඨවග්ග"
                    },
                    {
                        "type": "footnote",
                        "text": "d. සුත්ත නිපාත-සහියසුත්ත"
                    },
                    {
                        "type": "footnote",
                        "text": "2. ආචික්ඛාහි-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 160,
            "pali": {
                "entries": [
                    {
                        "type": "paragraph",
                        "text": "**තථා හි තෙ විදිතො එස ධම්මො**ති: තථාහි තෙ විදිතො තුලිතො තීරිතො විභූතො විභාවිතො එස ධම්මොති ‘තථා හි තො විදිතො එස ධම්මො”"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“යං තං අපුච්ඡිම්හ අකිත්තයී නො\nඅඤ්ඤං තං පුච්ඡාම තදිඞ්ඝ බ්රූහි,\nකථන්නු ධීරා විතරන්ති ඔඝං\nජාතිජරං{1} සොකපරිද්දවඤ්ච,\nතං මෙ මුනී සාධු වියාකරොහි\nතථා හි තෙ විදිතො එස ධම්මො”ති.",
                        "level": 2
                    },
                    {
                        "type": "heading",
                        "text": "4-5",
                        "level": 1
                    },
                    {
                        "type": "gatha",
                        "text": "කිත්තයිස්සාමි තෙ ධම්මං (මෙත්තගූති භගවා)\nදිට්ඨෙ ධම්මෙ{2} අනිතීහං{3}\nයං විදිත්වා සතො චරං\nතරෙ ලොකෙ විසත්තිකං",
                        "level": 2
                    },
                    {
                        "type": "paragraph",
                        "text": "**කිත්තයිස්සාමි තෙ ධම්මන්ති**: ‘ධම්ම’න්ති ආදිකල්යාණං මජ්ඣෙකල්යාණං පරියොසානකල්යාණං සාත්ථං සව්යඤ්ජනං කෙවලපරිපුණ්ණං පරිසුද්ධං බ්රහ්මචරියං, චත්තාරො සතිපට්ඨානෙ{4} චත්තාරො සම්මප්පධානෙ{5} චත්තාරො ඉද්ධිපාදෙ{6} පඤ්චින්ද්රියානි පඤ්ච බලානි සත්තබොජ්ඣඞ්ගෙ{7} අරියං අට්ඨඞ්ගිකං මග්ගං නිබ්බානඤ්ච නිබ්බානගාමිනිඤ්ච පටිපදං කිත්තයිස්සාමි, ආචික්ඛිස්සාමි දෙසෙස්සාමි පඤ්ඤපෙස්සාමි පට්ඨපෙස්සාමි විවරිස්සාමි විභජිස්සාමි උත්තානීකරිස්සාමි පකාසෙස්සාමීති ‘කිත්තයිස්සාමි තෙ ධම්මං’ **මෙත්තගූති භගවා**ති භගවා තං බ්රාහ්මණං නාමෙන ආලපති."
                    },
                    {
                        "type": "paragraph",
                        "text": "**දිට්ඨෙ ධම්මෙ අනිතීහන්ති:** ‘දිට්ඨෙ ධම්මෙ’ති දිට්ඨෙ ධම්මෙ ඤාතෙ ධම්මෙ තුලිතෙ ධම්මෙ තීරිතෙ{8} ධම්මෙ විභූතෙ ධම්මෙ විභාවිතෙ ධම්මෙ, සබ්බෙ සංඛාරා අනිච්චාති -පෙ- යං කිඤ්චි සමුදයධම්මං සබ්බං තං නිරොධධම්මන්ති දිට්ඨෙ ධම්මෙ ඤාතෙ ධම්මෙ තුලිතෙ ධම්මෙ තීරිතෙ ධම්මෙ විභූතෙ ධම්මෙ විභාවිතෙ ධම්මෙති එවම්පි ‘දිට්ඨෙ ධම්මෙ’.{9} අථවා දුක්ඛෙ දිට්ඨෙ දුක්ඛං කිත්තයිස්සාමි,{10} සමුදයෙ දිට්ඨෙ සමුදයං"
                    }
                ],
                "footnotes": [
                    {
                        "type": "footnote",
                        "text": "1. ජාති ජරං-මඡසං, ජාතිජ්ජරං-ස්යා"
                    },
                    {
                        "type": "footnote",
                        "text": "2. දිට්ඨෙව ධම්මෙ-ව, සු"
                    },
                    {
                        "type": "footnote",
                        "text": "3. අනීතිහං-මඡසං, ස්යා"
                    },
                    {
                        "type": "footnote",
                        "text": "4. සතිපට්ඨානං-ව, ක"
                    },
                    {
                        "type": "footnote",
                        "text": "5. සම්මප්පධානා-ව, ක"
                    },
                    {
                        "type": "footnote",
                        "text": "6. ඉද්ධිපාද-ව, ක"
                    },
                    {
                        "type": "footnote",
                        "text": "7. සත්තබොජ්ඣඞ්ගා-ව, ක"
                    },
                    {
                        "type": "footnote",
                        "text": "8. තිරීතෙ-ස්යා"
                    },
                    {
                        "type": "footnote",
                        "text": "9. දිට්ඨ ධම්මෙ කථයිස්සාමි-මඡසං, ස්යා"
                    },
                    {
                        "type": "footnote",
                        "text": "10. කථයිස්සාමි-ව, ක, වී, -මඡසං, ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 162,
            "pali": {
                "entries": [
                    {
                        "type": "paragraph",
                        "text": "කිත්තයිස්සාමි, නිරොධෙ දිට්ඨෙ නිරොධං කිත්තයිස්සාමි, මග්ගෙ දිට්ඨෙ මග්ගං කිත්තයිස්සාමී’ති එවම්පි ‘දිට්ඨෙ ධම්මෙ’. අථවා දිට්ඨෙ ධම්මෙ සන්දිට්ඨිකං අකාලිකං එහිපස්සිකං ඔපනයිකං{1} පච්චත්තං වෙදිතබ්බං විඤ්ඤූහීති එවම්පි ‘දිට්ඨෙ ධම්මෙ’. **අනිතීහ**න්ති න ඉතිහිතිහං න ඉතිකිරාය න පරම්පරාය න පිටකසම්පදාය න තක්කහෙතු න නයහෙතු න ආකාරපරිවිතක්කෙන න දිට්ඨිනිජ්ඣානඛන්තියා සාමං සයං අභිඤ්ඤාය අත්තපච්චක්ඛං ධම්මං, තං කථයිස්සාමීති ‘දිට්ඨෙ ධම්මෙ අනිතීහං’."
                    },
                    {
                        "type": "paragraph",
                        "text": "**යං විදිත්වා සතො චරන්ති**: යං විදිතං කත්වා තුලයිත්වා තීරයිත්වා විභාවයිත්වා විභූතං කත්වා සබ්බෙ සඞ්ඛාරා අනිච්චා’ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා ‘සබ්බෙ සඞ්ඛාරා දුක්ඛා’ති -පෙ- ‘සබ්බෙ ධම්මා අනත්තා’ති -පෙ- ‘යං කිඤ්චි සමුදයධම්මං සබ්බං තං නිරොධධම්ම’න්ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා. **සතො**ති චතූහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො -පෙ- සො වුච්චති ‘සතො’. චරන්ති චරන්තො විහරන්තො ඉරීයන්තො වත්තෙන්තො පාලෙන්තො යපෙන්තො යාපෙන්තොති ‘යං විදිත්වා සතො චරං’."
                    },
                    {
                        "type": "paragraph",
                        "text": "**තරෙ ලොකෙ විසත්තිකන්ති:** ‘විසත්තිකා’ වුච්චති තණ්හා, ’යො රාගො සාරාගො -පෙ- අභිජ්ඣා ලොභො අකුසලමූලං’.{a} **විසත්තිකා**ති කෙනට්ඨෙන විසත්තිකා: විසතාති{2} විසත්තිකා, විසාලාති විසත්තිකා, විසටාති විසත්තිකා{3} විසමාති විසත්තිකා, විසක්කතීති විසත්තිකා, විසංහරතීති විසත්තිකා, විසංවාදිකාති විසත්තිකා, විසමූලාති විසත්තිකා, විසඵලාති විසත්තිකා, විසපරිභොගාති විසත්තිකා. විසාලා වා පන සා තණ්හා රූපෙ සද්දෙ ගන්ධෙ රසෙ ඵොට්ඨබ්බෙ කුලෙ ගණෙ ආවාසෙ ලාභෙ යසෙ පසංසායං සුඛෙ චීවරෙ පිණ්ඩපාතෙ සෙනාසනෙ ගිලානපච්චයභෙසජ්ජපරික්ඛාරෙ කාමධාතුයා, රූපධාතුයා, අරූපධාතුයා, කාමභවෙ රූපභවෙ අරූපභවෙ"
                    }
                ],
                "footnotes": [
                    {
                        "type": "footnote",
                        "text": "1. ඔපනෙය්යකං-ම ඡ සං"
                    },
                    {
                        "type": "footnote",
                        "text": "2. විසතොති විසත්තිකා-ව, වී, ක"
                    },
                    {
                        "type": "footnote",
                        "text": "3. විසතාති විසත්තිකා-ව, වී, ක"
                    },
                    {
                        "type": "footnote",
                        "text": "a. ධම්මසඞ්ගණ-නික්ඛෙපකණ්ඩ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 164,
            "pali": {
                "entries": [
                    {
                        "type": "paragraph",
                        "text": "සඤ්ඤාභවෙ අසඤ්ඤාභවෙ නෙවසඤ්ඤානාසඤ්ඤාභවෙ, එකවොකාරභවෙ චතුවොකාරභවෙ පඤ්චවොකාරභවෙ, අතීතෙ අනාගතෙ පච්චුප්පන්නෙ, දිට්ඨසුතමුතවිඤ්ඤාතබ්බෙසු ධම්මෙසු විසතා විත්ථාතාති ‘විසත්තිකා’. **ලොකෙ**ති අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ. **තරෙ ලොකෙ විසත්තික**න්ති ලොකෙ වෙසා විසත්තිකා{1} ලොකෙවෙතං වීසත්තිකං සතො තරෙය්ය, උත්තරෙය්ය පතරෙය්ය සමතික්කමෙය්ය වීතිවත්තෙය්යාති ‘තරෙ ලොකෙ විසත්තිකං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "කිත්තියිස්සාමි තෙ ධම්මං (මෙත්තගූති භගවා)\nදිට්ඨෙ ධම්මෙ අනිතීහං\nයං විදිත්වා සතො චරං\nතරෙ ලොකෙ විසත්තික’න්ති.",
                        "level": 2
                    },
                    {
                        "type": "heading",
                        "text": "4-6",
                        "level": 1
                    },
                    {
                        "type": "gatha",
                        "text": "තං චාහං අභිනන්දාමි\nමහෙසි ධම්මමුත්තමං\nයං විදිත්වා සතො චරං\nතරෙ ලොකෙ විසත්තිකං.",
                        "level": 2
                    },
                    {
                        "type": "paragraph",
                        "text": "**තං චාහං අභිනන්දාමීති**: ‘ත’න්ති තුය්හං වචනං බ්යප්පථං{2} දෙසනං අනුසාසනං අනුසිට්ඨිං3 **අභිනන්දාමී**ති නන්දාමි මොදාමි අනුමොදාමි ඉච්ඡාමි සාදියාමි යාචාමි පත්ථයාමි පිහයාමි අභිජප්පාමීති ‘තඤ්චාහං අභිනන්දාමි’."
                    },
                    {
                        "type": "paragraph",
                        "text": "**මහෙසි ධම්මමුත්තම**න්ති: ‘මහෙසී’ති මහෙසී භගවා: මහන්තං සීලක්ඛන්ධං එසි ගවෙසි පරියෙසීති ‘මහෙසි’ මහන්තං සමාධික්ඛන්ධං මහන්තං පඤ්ඤාක්ඛන්ධං-මහන්තං විමුත්තික්ඛන්ධං-මහන්තං විමුත්තිඤාණ දස්සනක්ඛන්ධං එසි ගවෙසි පරියෙසීති ‘මහෙසි’"
                    }
                ],
                "footnotes": [
                    {
                        "type": "footnote",
                        "text": "1. යා සා ලොකෙ වීසත්තිකා-ස්යා"
                    },
                    {
                        "type": "footnote",
                        "text": "2. බ්යපථං-ස්යා"
                    },
                    {
                        "type": "footnote",
                        "text": "3. අනුසිට්ඨං-මඡසං\nඅනුසන්ධිං-ව, වි, ක, ප, ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 166,
            "pali": {
                "entries": [
                    {
                        "type": "paragraph",
                        "text": "මහතො තමොකායස්ස{1} පදාලනං එසි ගවෙසි පරියෙසීති ‘මහෙසි’ මහතො විපල්ලාසස්ස පභෙදනං එසි ගවෙසි පරියෙසීති ‘මහෙසි’ මහතො තණ්හාසල්ලස්ස අබ්බූහනං{2} එසි ගවෙසි පරියෙසීති ‘මහෙසි’ මහතො දිට්ඨිසඞ්ඝාටස්ස{3} විනිවෙඨනං එසි ගවෙසි පරියෙසීති ‘මහෙසි’. මහතො මානධජස්ස පාතනං එසි ගවෙසි පරියෙසීති ‘මහෙසි’. මහතො අභිසංඛාරස්ස වූපසමං එසි ගවෙසි පරියෙසීති ‘මහෙසි’. මහතො ඔඝස්ස නිත්ථරණං එසි ගවෙසි පරියෙසීති ‘මහෙසි’. මහතො භාරස්ස නික්ඛෙපනං.{4} එසි ගවෙසි පරියෙසීති ‘මහෙසි’. මහතො සංසාරවට්ටස්ස උච්ඡෙදං එසි ගවෙසි පරියෙසීති ‘මහෙසි’. මහතො සන්තාපස්ස නිබ්බාපනං එසි ගවෙසි පරියෙසීති ‘මහෙසි’. මහතො පරිළාහස්ස පටිප්පස්සද්ධිං{5} එසි ගවෙසි පරියෙසීති ‘මහෙසි’. මහතො ධම්මධජස්ස උස්සාපනං එසි ගවෙසි පරියෙසීති ‘මහෙසි’. මහන්තෙ සතිපට්ඨානෙ මහන්තෙ සම්මප්පධානෙ මහන්තෙ ඉද්ධිපාදෙ-මහන්තානි ඉන්ද්රියානි මහන්තානි බලානි-මහන්තෙ බොජ්ඣඞ්ගෙ-මහන්තං අරියං අට්ඨඞ්ගිකං මග්ගං-මහන්තං පරමත්ථං අමතං නිබ්බානං එසි ගවෙසි පරියෙසීති ‘මහෙසි’. මහෙසක්ඛෙහි{6} වා සත්තෙහි එසිතො ගවෙසිතො පරියෙසිතො කහං බුද්ධො කහං භගවා, කහං දෙවදෙවො, කහං නරාසභො’ති ‘මහෙසි’."
                    },
                    {
                        "type": "paragraph",
                        "text": "**ධම්මමුත්තම**න්ති ‘ධම්මමුත්තමං’ වුච්චති අමතං නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං, උත්තමන්ති අග්ගං සෙට්ඨං විසෙට්ඨං පාමොක්ඛං උත්තමං පවරං ධම්මන්ති මහෙසි ධම්මමුත්තමං."
                    },
                    {
                        "type": "paragraph",
                        "text": "**යං විදිත්වා සතොචර**න්ති: යං විදිතං කත්වා තුලයිත්වා තීරයිත්වා විභාවයිත්වා විභූතං කත්වා සබ්බෙ සඞ්ඛාරා අනිච්චා’ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා ‘සබ්බෙ සඞ්ඛාරා දුක්ඛා’ති- ‘සබ්බෙ ධම්මා අනත්තා’ති-‘යං කිඤ්චි සමුයදධම්මං සබ්බං තං නිරොධධම්ම’න්ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා. **සතො**ති චතූහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො, වෙදනාසු වෙදනානුපස්සනා-චිත්තෙ චිත්තානුපස්සනා-ධම්මෙසු ධම්මානුපස්සනාසතිපට්ඨානං භාවෙන්තො සතො -පෙ- සො වුච්චති ‘සතො’. **චර**න්ති චරන්තො විහරන්තො ඉරීයන්තො වත්තෙන්තො පාලෙන්තො යපෙන්තො යාපෙන්තොති ‘යං විදිත්වා සතො චරං’."
                    }
                ],
                "footnotes": [
                    {
                        "type": "footnote",
                        "text": "1. මහතො මොහකායස්ස-ප-"
                    },
                    {
                        "type": "footnote",
                        "text": "2. අබ්බහනං-මඡසං"
                    },
                    {
                        "type": "footnote",
                        "text": "3. දිට්ඨීසඞ්ඝාතස්ස-මඡසං"
                    },
                    {
                        "type": "footnote",
                        "text": "4. නික්ඛෙපනිං-ස"
                    },
                    {
                        "type": "footnote",
                        "text": "5. පටිප්පස්සද්ධං-ම ඡ සං"
                    },
                    {
                        "type": "footnote",
                        "text": "6. මහෙසක්කෙහිවා-ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 168,
            "pali": {
                "entries": [
                    {
                        "type": "paragraph",
                        "text": "**තරෙ ලොකෙ විසත්තික**න්ති: ‘විසත්තිකා’ වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං. **විසත්තිකා**ති කෙනට්ඨෙන විසත්තිකා -පෙ- විසටා විත්ථතාති ‘විසත්තිකා’. **ලොකෙ**ති අපායලොකෙ -පෙ- ආයතනලොකෙ. **තරෙ ලොකෙ විසත්තිකන්ති** ලොකෙවෙසා විසත්තිකා ලොකෙවෙතං{1} විසත්තිකං සතො තරෙය්ය, උත්තරෙය්ය පතරෙය්ය සමතික්කමෙය්ය වීතිවත්තෙය්යාති ‘තරෙ ලොකෙ විසත්තිකං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“තං චාහං අභිනන්දාමි\nමහෙසි ධම්මමුත්තමං,\nයං විදිත්වා සතො චරං\nතරෙ ලොකෙ විසත්තික’න්ති.",
                        "level": 2
                    },
                    {
                        "type": "heading",
                        "text": "4-7",
                        "level": 1
                    },
                    {
                        "type": "gatha",
                        "text": "යං කිඤ්චි සම්පජානාසි{2} (මෙත්තගූති භගවා)\nඋද්ධං අධො තිරියං චාපි මජ්ඣෙ{3}\nඑතෙසු නන්දිඤ්ච නිවෙසනඤ්ච\nපනුජ්ජ විඤ්ඤාණං භවෙ න තිට්ඨෙ.",
                        "level": 2
                    },
                    {
                        "type": "paragraph",
                        "text": "**යං කිඤ්චි සම්පජානාසී**ති: යං කිඤ්චි පජානාසි ආජානාසි විජානාසි පටිවිජානාසි පටිවිජ්ඣසීති ‘යං කිඤ්චි සම්පජානාසි. **මෙත්තගූති භගවා**ති භගවා තං බ්රාහ්මණං නාමෙන ආලපති. **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං භගවාති ‘මෙත්තගූති භගවා. ‘"
                    },
                    {
                        "type": "paragraph",
                        "text": "**උද්ධං අධො තිරියඤ්චාපි මජ්ඣෙ**ති: ‘උද්ධං’ වුච්චති{4} අනාගතං, ‘අධො’ වුච්චති අතීතං **‘තිරියංචාපි මජ්ඣෙ**ති පච්චුප්පන්නං ‘උද්ධ’න්ති දෙවලොකො, ‘අධො’ති නිරයලොකො **තිරියං චාපි මජ්ඣෙ**ති මනුස්සලොකො, අථවා **උද්ධන්ති** කුසලා ධම්මා, ‘අධො’ති අකුසලා ධම්මා තිරියං චාපි මජ්ඣෙ’ති අබ්යාකතා ධම්මා, ‘උද්ධ’න්ති අරූපධාතු, ‘අධො’ති කාමධාතු, ‘තිරියං චාපි මජ්ඣෙ’ති රූපධාතු, ‘උද්ධන්ති සුඛා වෙදනා, ‘අධො’ති දුක්ඛා වෙදනා, ‘තිරියං චාපිමජ්ඣෙ’ති අදුක්ඛමසුඛා වෙදනා, ‘උද්ධ’න්ති උද්ධං පාදතලා ‘අධො’ති අධො කෙසමත්ථකා, ‘තිරියං චාපි මජ්ඣෙ’ති වෙමජ්ඣෙති උද්ධං අධො තිරියං චාපි මජ්ඣෙ.’"
                    }
                ],
                "footnotes": [
                    {
                        "type": "footnote",
                        "text": "1. ලොකෙ වාතං විසත්තිකං-ව, වි, ක"
                    },
                    {
                        "type": "footnote",
                        "text": "2. සංජානාසි-ප\nසංජානාමි-ව-වි-ක"
                    },
                    {
                        "type": "footnote",
                        "text": "3. තිරියං වාපි-කත්ථචි"
                    },
                    {
                        "type": "footnote",
                        "text": "4. උද්ධන්ති-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 170,
            "pali": {
                "entries": [
                    {
                        "type": "paragraph",
                        "text": "**එතෙසු නන්දිඤ්ච නිවෙසනඤ්ච පනුජ්ජ විඤ්ඤාණං භවෙ න තිට්ඨෙ**ති: ‘එතෙසූ’ති ආචික්ඛිතෙසු දෙසිතෙසු පඤ්ඤපිතෙසු පට්ඨපිතෙසු විවරිතෙසු විභජිතෙසු උත්තානීකතෙසු පකාසිතෙසු. **නන්දි** වුච්චති තණ්හා, “යො රාගො සාරාගො -පෙ- අභිජ්ඣා ලොභො අකුසලමූලං.” **නිවෙසනන්ති** ද්වෙ නිවෙසනා: තණ්හානිවෙසනා ච දිට්ඨිනිවෙසනා ච, කතමා තණ්හානිවෙසනා: යාවතා තණ්හාසඞ්ඛාතෙන -පෙ- අයං තණ්හානිවෙසනා. කතමා දිට්ඨිනිවෙසනා: වීසතිවත්ථුකා සක්කායදිට්ඨි -පෙ- අයං දිට්ඨිනිවෙසනා. **පනුජ්ජ විඤ්ඤාණ**න්ති පුඤ්ඤාභිසඞ්ඛාරසහගතං විඤ්ඤාණං, අපුඤ්ඤාභිසඞ්ඛාරසහගතං විඤ්ඤාණං, ආනෙඤ්ජාභි සඞ්ඛාරසහගතං විඤ්ඤාණං, එතෙසු නන්දිඤ්ච නිවෙසනඤ්ච අභිසංඛාරසහගතඤ්ච විඤ්ඤාණං නුජ්ජ පනුජ්ජ නුද පනුද ජහ පජහ විනොදෙහි බ්යන්තීකරොහි අනභාවං ගමෙහීති ‘එතෙසු නන්දිඤ්ච නිවෙසනඤ්ච පනුජ්ජ විඤ්ඤාණං.’"
                    },
                    {
                        "type": "paragraph",
                        "text": "**භවෙ න තිට්ඨෙ**ති: ‘භවා’ති ද්වෙ භවා: කම්මභවො ච පටිසන්ධිකො ච පුනබ්භවො. කතමො කම්මභවො: පුඤ්ඤාභිසඞ්ඛාරො අපුඤ්ඤාභිසඞ්ඛාරො ආනෙඤ්ජාභිසඞ්ඛාරො, අයං කම්මභවො. කතමො පටිසන්ධිකො පුනබ්භවො: පටිසන්ධිකො රූපං වෙදනා{1} සඤ්ඤා සඞ්ඛාරා විඤ්ඤාණං, අයං පටිසන්ධිකො පුනබ්භවො. **භවෙ න තිට්ඨෙ**ති නන්දිඤ්ච නිවෙසනඤ්ච අභිසංඛාරසහගතං විඤ්ඤාණඤ්ච කම්මභවඤ්ච පටිසන්ධිකඤ්ච පුනබ්භවං පජහන්තො විනොදෙන්තො බ්යන්තීකරොන්තො අනභාවං ගමෙන්තො කම්මභවෙ න තිට්ඨෙය්ය, පටිසන්ධිකෙ පුනබ්භවෙ න තිට්ඨෙය්ය, න සන්තිට්ඨෙය්යාති ‘පනුජ්ජ විඤ්ඤාණං භවෙ න තිට්ඨෙ. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යං කිඤ්චි සම්පජානාසි (මෙත්තගූති භගවා)\nඋද්ධං අධො තිරියඤ්චාපි මජ්ඣෙ,\nඑතෙසු නන්දිඤ්ච නිවෙසනඤ්ච\nපනුජ්ජ විඤ්ඤාණං භවෙ න තිට්ඨෙ”ති",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. රූප වෙදනා-ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 172,
            "pali": {
                "entries": [
                    {
                        "type": "heading",
                        "text": "4-8",
                        "level": 1
                    },
                    {
                        "type": "gatha",
                        "text": "එවංවිහාරී සතො අප්පමත්තො\nභික්ඛු චරං හිත්වා මමායිතානි,\nජාතිං ජරං{1} සොකපරිද්දවඤ්ච{2}\nඉධෙව විද්වා පජහෙය්ය දුක්ඛං.",
                        "level": 2
                    },
                    {
                        "type": "paragraph",
                        "text": "**එවංවිහාරී සතො අප්පමත්තො**ති ‘එවංවිහාරී’ති: නන්දිඤ්ච නිවෙසනඤ්ච අභිසංඛාරසහගතවිඤ්ඤාණඤ්ච කම්මභවඤ්ච පටිසන්ධිකඤ්ච පුනබ්භවං පජහන්තො විනොදෙන්තො බ්යන්තීකරොන්තො අනභාවං ගමෙන්තොති ‘එවංවිහාරී’. **සතො**ති: චතුහි කාරණෙහි සතො: කායෙ කායානුපස්සනා සතිපට්ඨානං භාවෙන්තො -පෙ- සො වුච්චති සතො. **අප්පමත්තො**ති: සක්කච්චකාරී සාතච්චකාරී අට්ඨිතකාරී අනොලීනවුත්තී අනික්ඛිත්තඡන්දො අනික්ඛිත්තධුරො අප්පමත්තො කුසලෙසු ධම්මෙසු. කථාහං අපරිපූරං වා සීලක්ඛන්ධං පරිපූරෙය්යං, පරිපූරං වා සීලක්ඛන්ධං තත්ථ තත්ථ පඤ්ඤාය අනුගණ්හෙය්ය’න්ති{3} යො තත්ථ ඡන්දො ච වායාමො ච උස්සාහො ච උස්සොළ්හි ච අප්පටිවානී ච සති ච සම්පජඤ්ඤඤ්ච ආතප්පං පධානං අධිට්ඨානං අනුයොගො අප්පමත්තො අප්පමාදො කුසලෙසු ධම්මෙසු, කථාහං අපරිපූරං වා සමාධික්ඛන්ධං-පඤ්ඤාක්ඛන්ධං-විමුත්තික්ඛන්ධං-විමුත්තිඤාණදස්සනක්ඛන්ධං පරිපූරෙය්යං, පරිපූරං වා විමුත්තිඤාණදස්සනක්ඛන්ධං තත්ථ තත්ථ පඤ්ඤාය අනුගණ්හෙය්ය’න්ති{3}. යො තත්ථ ඡන්දො ච වායාමො ච උස්සාහො ච උස්සොළ්හී ච අප්පටිවානී ච සති ච සම්පජඤ්ඤඤ්ච ආතප්පං පධානං අධිට්ඨානං අනුයොගො අප්පමත්තො අප්පමාදො කුසලෙසු ධම්මෙසු, කථාහං අභිඤ්ඤාතං වා දුක්ඛං පරිජානෙය්යං, අප්පහීනෙ වා කිලෙසෙ පජහෙය්යං, අභාවිතං වා මග්ගං භාවෙය්යං, අසච්ඡිකතං වා නිරොධං සච්ඡිකරෙය්ය’න්ති යො තත්ථ ඡන්දො ච වායාමො ච උස්සාහො ච උස්සොළ්හි ච අප්පටිවානී ච සති ච සම්පජඤ්ඤඤ්ච ආතප්පං පධානං අධිට්ඨානං අනුයොගො අප්පමත්තො අප්පමාදො කුසලෙසු ධම්මෙසූ’ති ‘එවංවිහාරී සතො අප්පමත්තො."
                    }
                ],
                "footnotes": [
                    {
                        "type": "footnote",
                        "text": "1. ජාති ජරං-සු"
                    },
                    {
                        "type": "footnote",
                        "text": "2. සොකපරිදෙවං ච-පන-ච"
                    },
                    {
                        "type": "footnote",
                        "text": "3. අනුග්ගණ්හෙය්යන්ති-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 174,
            "pali": {
                "entries": [
                    {
                        "type": "paragraph",
                        "text": "**භික්ඛු චරං හිත්වා මමායිතානී**ති: ‘භික්ඛූ’ති පුථුජ්ජන කල්යාණකො වා භික්ඛු සෙඛො වා{1} භික්ඛු. **චර**න්ති: චරන්තො විහරන්තො ඉරීයන්තො වත්තෙන්තො පාලෙන්තො යපෙන්තො යාපෙන්තො. **මමායිතානීති**: ද්වෙ මමත්තා: තණ්හාමමත්තං ච දිට්ඨිමමත්තං ච -පෙ- ඉදං තණ්හාමමත්තං -පෙ- ඉදං දිට්ඨිමමත්තං. තණ්හාමමත්තං පහාය දිට්ඨිමමත්තං පටිනිස්සජිත්වා මමත්තෙ ජහිත්වා චජිත්වා පජහිත්වා පරිච්චජිත්වා විනොදෙත්වා බ්යන්තීකරිත්වා අනභාවං ගමෙත්වාති ‘භික්ඛු චරං හිත්වා මමායිතානි.’"
                    },
                    {
                        "type": "paragraph",
                        "text": "**ජාතිං ජරං සොකපරිද්දවං ච ඉධෙව විද්වා පජහෙය්ය දුක්ඛන්ති:** ‘ජාතී’ති: යා තෙසං තෙසං සත්තානං -පෙ- **ජර**න්ති: යා තෙසං තෙසං සත්තානං -පෙ- **සොකො**ති: ඤාතිබ්යසනෙන වා ඵුට්ඨස්ස -පෙ- **පද්දරිවන්ති**{2} ඤාතිබ්යසනෙන වා ඵුට්ඨස්ස -පෙ- **ඉධා**ති: ඉමිස්සා දිට්ඨියා -පෙ- ඉමස්මිං ලොකෙ. **විද්වා**ති: විජ්ජාගතො ඤාණී විභාවී මෙධාවී. **දුක්ඛ**න්ති: ජාතිදුක්ඛං -පෙ- දොමනස්සුපායාසදුක්ඛං. **ජාති ජරං සොකපරිද්දවඤ්ච ඉධෙව විද්වා පජහෙය්ය දුක්ඛ**න්ති: විජ්ජාගතො ඤාණී විභාවී මෙධාවී{3} ඉධෙව ජාතිඤ්ච ජරඤ්ච සොකපරිද්දවඤ්ච පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති ‘ජාතිං ජරං සොකපරිද්දවඤ්ච ඉධෙව විද්වා පජහෙය්ය දුක්ඛං’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එවංවිහාරී සතො අප්පමත්තො\nභික්ඛු චරං හිත්වා මමායිතානි\nජාතිං ජරං සොකපරිද්දවඤ්ච\nඉධෙව විද්වා පජහෙය්ය දුක්ඛ”න්ති.",
                        "level": 2
                    },
                    {
                        "type": "heading",
                        "text": "4-9",
                        "level": 1
                    },
                    {
                        "type": "gatha",
                        "text": "එතාභිනන්දාමි වචො මහෙසිනො\nසුකිත්තිතං ගොතම නූපධීකං,\nඅද්ධා හි භගවා පහාසි දුක්ඛං\nතථා හි තෙ විදිතො එස ධම්මො.",
                        "level": 2
                    },
                    {
                        "type": "paragraph",
                        "text": "**එතාභිනන්දාමි වචො මහෙසිනො**ති: එත’න්ති: තුය්හං වචනං බ්යප්පථං{3} දෙසනා අනුසිට්ඨිං{4} **අභිනන්දාමී**ති නන්දාමි අභිනන්දාමි මොදාමි අනුමොදාමි ඉච්ඡාමි සාදියාමි පත්ථයාමි පිහයාමි අභිජප්පාමි. **මහෙසි**නොති මහෙසි භගවා: මහන්තං සීලක්ඛන්ධං. එසි ගවෙසි පරියෙසීති මහෙසි -පෙ- ‘කහං නරාසභො’ති මහෙසීති ‘එතාභිනන්දාමි වචො මහෙසිනො’"
                    }
                ],
                "footnotes": [
                    {
                        "type": "footnote",
                        "text": "1. සෙක්ඛො වා-පන, ම ඡ සං"
                    },
                    {
                        "type": "footnote",
                        "text": "2. පරිදෙවොති-හැම"
                    },
                    {
                        "type": "footnote",
                        "text": "3. බ්යපථං-ව-වී-ක-ස්යා"
                    },
                    {
                        "type": "footnote",
                        "text": "4. අනුසිට්ඨං-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 176,
            "pali": {
                "entries": [
                    {
                        "type": "paragraph",
                        "text": "**සුකිත්තිතං ගොතම නූපධීක**න්ති ‘සුකිත්තිත’න්ති සුකිත්තිතං සු ආචික්ඛිතං සුදෙසිතං සුපඤ්ඤපිතං සුපට්ඨපිතං සුවිවරිතං සුවිභජිතං සුඋත්තානීකතං සුපකාසිතන්ති ‘සුකිත්තිතං’."
                    },
                    {
                        "type": "paragraph",
                        "text": "**ගොතම නුපධීක**න්ති උපධී වුච්චන්ති{1} කිලෙසා ච ඛන්ධා ච අභිසඞ්ඛාරා ච. උපධිපහානං උපධිවුපසමං උපධිපටිනිස්සග්ගං උපධිපටිප්පස්සද්ධිං{2} අමතං නිබ්බානන්ති ‘සුකිත්තිතං ගොතමනූපධීකං’."
                    },
                    {
                        "type": "paragraph",
                        "text": "**අද්ධා හි භගවා පහාසි දුක්ඛ**න්ති’ ‘අද්ධා’ති එකංසවචනං{3} නිස්සංසයවචනං නික්කඞ්ඛාවචනං අද්වෙජ්ඣවචනං අද්වෙළ්හකවචනං නියොගවචනං{4} අපන්නකවචනං අවත්ථානවචනමෙතං ‘අද්ධා’ති **භගවා**ති ගාරවාධිවචනං -පෙ- සච්ඡිකාපඤ්ඤත්ති යදිදං ‘භගවා’ති. **පහාසි දුක්ඛ**න්ති ජාතිදුක්ඛං ජරාදුක්ඛං ව්යාධිදුක්ඛං මරණදුක්ඛං සොකපරිදෙවදුක්ඛදොමනස්සුපායාසදුක්ඛං පහාසි පජහි විනොදෙසි බ්යන්තීකරොසි අනභාවං ගමෙසීති ‘අද්ධා හි භගවා පහාසි දුක්ඛං’."
                    },
                    {
                        "type": "paragraph",
                        "text": "**තථා හි තෙ විදිතො එස ධම්මො**ති තථා හි තෙ විදිතො තුලිතො තීරිතො විභූතො විභාවිතො එස ධම්මො ති ‘තථා හි තෙ විදිතො එස ධම්මො’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“එතාභිනන්දාමී වචො මහෙසිනො\nසුකිත්තිතං ගොතම නූපධීකං,\nඅද්ධාහි භගවා පහාසි දුක්ඛං\nතථා හි තෙ විදිතො එස ධම්මො”ති.",
                        "level": 2
                    },
                    {
                        "type": "heading",
                        "text": "4-10",
                        "level": 1
                    },
                    {
                        "type": "gatha",
                        "text": "තෙ චාපි නූන පජහෙය්යු දුක්ඛං{5}\nයෙ ත්වං මුනී අට්ඨිතං{6} ඔවදෙය්ය,\nතං තං නමස්සාමි සමෙච්ච නාගං\nඅප්පෙව මං භගවා අට්ඨිතං ඔවදෙය්ය.",
                        "level": 2
                    },
                    {
                        "type": "paragraph",
                        "text": "**තෙ චාපි නූන පජහෙය්යු දුක්ඛ**න්ති: ‘තෙචාපී’ති: ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච{7} මනුස්සා ච. **පජහෙය්යු දුක්ඛ**න්ති ජාතිදුක්ඛං ජරාදුක්ඛං ව්යාධිදුක්ඛං මරණදුක්ඛං සොකපරිදෙවදුක්ඛදොමනස්සුපායාසදුක්ඛං පජහෙය්යුං විනොදෙය්යුං බ්යන්තීකරෙය්යුං අනභාවං ගමෙය්යුන්ති ‘තෙ චාපි නූන පජහෙය්යු දුක්ඛං’."
                    }
                ],
                "footnotes": [
                    {
                        "type": "footnote",
                        "text": "1. වුච්චති-ව-වි-ක"
                    },
                    {
                        "type": "footnote",
                        "text": "2. උපධිපටිප්පස්සද්ධං-ම ඡ සං"
                    },
                    {
                        "type": "footnote",
                        "text": "3. එකංසාධිවචනං-ව-වී-ක"
                    },
                    {
                        "type": "footnote",
                        "text": "4. නිරොධවචනං-ව-වී-ක-මඡසං-පන"
                    },
                    {
                        "type": "footnote",
                        "text": "5. පජහෙය්ය දුක්ඛං-ව-වී-ක\nනූනප්පජහෙය්යු දුක්ඛං-ම ඡ සං"
                    },
                    {
                        "type": "footnote",
                        "text": "6. අත්ථිතං-පන"
                    },
                    {
                        "type": "footnote",
                        "text": "7. දෙවතා ච-ප-ව-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 178,
            "pali": {
                "entries": [
                    {
                        "type": "paragraph",
                        "text": "**යෙ ත්වං මුනී අට්ඨිතං ඔවදෙය්යා**ති: ‘යෙති: ඛත්තියෙ ච බ්රාහ්මණෙ ච වෙස්සෙ ච සුද්දෙ ච ගහට්ඨෙ ච පබ්බජිතෙ ච දෙවෙ ච මනුස්සෙ ච. **ත්ව**න්තී: භගවන්තං භණති. **මුනී**ති ‘මොනං’ වුච්චති ඤාණං -පෙ- සඞ්ගජාලමතිච්ච සො මුනී. **අට්ඨිතං** ඔවදෙය්යාති: අට්ඨිතං ඔවදෙය්ය සක්කච්චං ඔවදෙය්ය, අභිණ්හං ඔවදෙය්ය, පුනප්පුනං ඔවදෙය්ය, අනුසාසෙය්යාති යෙ ත්වං මුනී අට්ඨිතං ඔවදෙය්ය.’"
                    },
                    {
                        "type": "paragraph",
                        "text": "**තං තං නමස්සාමි සමෙච්ච නාග**න්ති: ‘තන්ති’ භගවන්තං භණති. **නමස්සාමී**ති කායෙන වා නමස්සාමි, වාචාය වා නමස්සාමි, චිත්තෙන වා නමස්සාමි අන්වත්ථපටිපත්තියා වා නමස්සාමි, ධම්මානුධම්මපටිපත්තියා වා නමස්සාමි, සක්කරොමි, ගරුකරොමි{1}, මානෙමි, පූජෙමි. **සමෙච්චා**ති සමෙච්ච අභිසමෙච්ච සමාගන්ත්වා අභිසමාගන්ත්වා සම්මුඛා තං නමස්සාමි. **නාගන්ති** නාගො ච භගවා, ‘ආගුං න කරොතීති නාගො, න ගච්ඡන්තීති නාගො, න ආගච්ඡන්තීති නාගො. කථං භගවා ආගුං න කරොතීති නාගො: ‘ආගු’ වුච්චති පාපකා අකුසලා ධම්මා සංකිලෙසිකා පොනොභවිකා සදරා දුක්ඛවිපාකා ආයතිං ජරාමරණීයා."
                    },
                    {
                        "type": "gatha",
                        "text": "12 “ආගුං න කරොති කිඤ්චි ලොකෙ (සභියාති භගවා)\nසබ්බසංයොගෙ විසජ්ජ බන්ධනානි,{1}\nසබ්බත්ථ න සජ්ජතී විමුත්තො\nනාගො තාදී පවුච්චතෙ තථත්තා”ති.{a}",
                        "level": 2
                    },
                    {
                        "type": "paragraph",
                        "text": "එවං භගවා ‘ආගුං න කරොතීති නාගො."
                    },
                    {
                        "type": "paragraph",
                        "text": "කථං න භගවා න ගච්ඡතීති නාගො: භගවා න ඡන්දාගතිං ගච්ඡති, න දොසාගතිං ගච්ඡති, න මොහාගතිං ගච්ඡති, න භයාගතිං ගච්ඡති, න රාගවසෙන ගච්ඡති, න දොසවසෙන ගච්ඡති, න මොහවසෙන ගච්ඡති, න මානවසෙන ගච්ඡති, න දිට්ඨිවසෙන ගච්ඡති, න උද්ධච්චවසෙන ගච්ඡති, න විචිකිච්ඡාවසෙන ගච්ඡති, න අනුසයවසෙන ගච්ඡති, න වග්ගෙහි ධම්මෙහි සායති, නීය්යති වුය්හති සංහරීයති. එවං භගවා ‘න ගච්ඡතී’ති නාගො."
                    }
                ],
                "footnotes": [
                    {
                        "type": "footnote",
                        "text": "1. ගරුං කරොමි-ම ඡ සං"
                    },
                    {
                        "type": "footnote",
                        "text": "2. සබ්බසංයොජනා විසජ්ජ-ව-වි-ක-පන"
                    },
                    {
                        "type": "footnote",
                        "text": "a. සුත්තනිපාත-සහියසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 180,
            "pali": {
                "entries": [
                    {
                        "type": "paragraph",
                        "text": "කථං භගවා න ආගච්ඡතීති නාගො: සොතාපත්තිමග්ගෙ යෙ කිලෙසා පහීනා තෙ කිලෙසෙ න පුනෙති න පච්චෙති, න පච්චාගච්ඡති. සකදාගාමිමග්ගෙන-අනාගාමිමග්ගෙන-අරහත්තමග්ගෙන යෙ කිලෙසා පහීනා තෙ කිලෙසෙ න පුනෙති, න පච්චෙති න පච්චාගච්ඡති. **එවං** **න ආගච්ඡතී’ති ‘නාගොති’.** ‘තං තං නමස්සාමි සමෙච්ච නාගං’."
                    },
                    {
                        "type": "paragraph",
                        "text": "**අප්පෙව මං භගවා ඔවදෙය්යා**ති. අප්පෙව මං භගවා අට්ඨිතං ඔවදෙය්ය, සක්කච්චං ඔවදෙය්ය, අභිණ්හං ඔවදෙය්ය, පුනප්පුනං ඔවදෙය්ය, අනුසාසෙය්යාති ‘අප්පෙව මං භගවා අට්ඨිතං ඔවදෙය්ය’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“තෙ චාපි නූන පජහෙය්යු දුක්ඛං\nයෙ ත්වං මුනී අට්ඨිතං ඔවදෙය්ය,\nතං තං නමස්සාමි සමෙච්ච නාගං\nඅප්පෙව මං භගවා අට්ඨිතං ඔවදෙය්යා”ති.",
                        "level": 2
                    },
                    {
                        "type": "heading",
                        "text": "4-11",
                        "level": 1
                    },
                    {
                        "type": "gatha",
                        "text": "යං බ්රාහ්මණං වෙදගුං{1} ආභිජඤ්ඤා\nඅකිඤ්චනං කාමභවෙ අසත්තං,\nඅද්ධා හි සො ඔඝමිමං අතාරි\nතිණ්ණො ච පාරං අඛිලො අකඞ්ඛො.",
                        "level": 2
                    },
                    {
                        "type": "paragraph",
                        "text": "**යං බ්රාහ්මණං වෙදගුං ආභිජඤ්ඤා**ති ‘බ්රාහ්මණො’ති සත්තන්නං ධම්මානං බාහිතත්තා බ්රාහ්මණො: සක්කායදිට්ඨි බාහිතා හොති, විචිකිච්ඡා බාහිතා හොති, සීලබ්බතපරාමාසො බාහිතො හොති, රාගො බාහිතො හොති, දොසො බාහිතො හොති, මොහො බාහිතො හොති, මානො බාහිතො හොති, බාහිතාස්ස හොන්ති පාපකා අකුසලා ධම්මා සංකිලෙසිකා පොනොභවිකා සදරා දුක්ඛවිපාකා ආයතිං ජාතිජරාමරණීයා."
                    }
                ],
                "footnotes": [
                    {
                        "type": "footnote",
                        "text": "1. වෙදගුමාභිජඤ්ඤා-ම ඡ සං\nවෙදගුමභිජඤ්ඤා-ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 182,
            "pali": {
                "entries": [
                    {
                        "type": "gatha",
                        "text": "13. “බාහෙත්වා සබ්බපාපකානි (සහියාති භගවා)\nවිමලො සාධු සමාහිතො ඨිතත්තො,\nසංසාරමතිච්ච කෙවලී සො\nඅසිතො තාදී පවුච්චතෙ ස බ්රහ්මා”{a}",
                        "level": 2
                    },
                    {
                        "type": "paragraph",
                        "text": "**වෙදගු**ති: ‘වෙදො’ වුච්චති චතුසු මග්ගෙසු ඤාණං -පෙ- සබ්බවෙරමතිච්ච වෙදගූ සො. **ආභිජඤ්ඤා**ති අභිජානෙය්ය, ආජානෙය්ය, විජානෙය්ය, පටිවිජානෙය්ය, පටිවිජ්ඣෙය්යාති ‘යං බ්රාහ්මණං වෙදගුං ආභිජඤ්ඤා.’"
                    },
                    {
                        "type": "paragraph",
                        "text": "**අකිඤ්චනං කාමභවෙ අසත්ත**න්ති: ‘අකිඤ්චනං’ ති: රාගකිඤ්චනං දොසකිඤ්චනං මොහකිඤ්චනං මානකිඤ්චනං දිට්ඨිකිඤ්චනං කිලෙසකිඤ්චනං දුච්චරිතකිඤ්චනං. යස්සෙතෙ කිඤ්චනා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති ‘අකිඤ්චනො’. **කාමා**ති: උද්දානතො ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. **භවා**ති: ද්වෙ භවා: කම්මභවො ච පටිසන්ධිකො ච පුනබ්භවො -පෙ- අයං පටිසන්ධිකො පුනබ්භවො."
                    },
                    {
                        "type": "paragraph",
                        "text": "**අකිඤ්චනං කාමභවෙ අසත්ත**න්ති: අකිඤ්චනං පුග්ගලං කාමභවෙ ච අසත්තං අලග්ගං අලග්ගිතං අපළිබුද්ධං නික්ඛන්තං නිස්සටං විප්පමුත්තං{1} විසංයුත්තං විමරියාදීකතෙන චෙතසා විහරන්තන්ති ‘අකිඤ්චනං කාමභවෙ අසත්තං’"
                    },
                    {
                        "type": "paragraph",
                        "text": "**අද්ධා හි සො ඔඝමිමං අතාරී**ති: ‘අද්ධා’ති: එකංසවචනං -පෙ- අවත්ථාපනවචනමෙතං ‘අද්ධා’ති. **ඔඝ**න්ති: කාමොඝං භවොඝං දිට්ඨොඝං අවිජ්ජොඝං. **අතාරී**ති: අතරි උත්තරි පතරි සමතික්කමි. වීතිවත්තයීති ‘අද්ධා හි සො ඔඝමිමං අතාරි.’"
                    }
                ],
                "footnotes": [
                    {
                        "type": "footnote",
                        "text": "a. සුත්තනිපාත-සහියසුත්ත"
                    },
                    {
                        "type": "footnote",
                        "text": "1. විප්පයුත්තං-අ-ව-වී-ක-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 184,
            "pali": {
                "entries": [
                    {
                        "type": "paragraph",
                        "text": "**තිණ්ණො ච පාරං අඛිලො අකඞ්ඛො**ති: ‘තිණ්ණො’ති: කාමොඝං තිණ්ණො,{1} භවොඝං තිණ්ණො, දිට්ඨොඝං තිණ්ණො, අවිජ්ජොඝං තිණ්ණො, සංසාරපථං තිණ්ණො, උත්තිණ්ණො නිත්තිණ්ණො{2} අතික්කන්තො සමතික්කන්තො වීතිවත්තො, සො වුත්ථවාසො{3} චිණ්ණචරණො ගතද්ධො ගතදිසො ගතකොටිකො පාලිතබ්රහ්මචරියො උත්තමදිට්ඨිප්පත්තො භාවිතමග්ගො පහීනකිලෙසො පටිවිද්ධාකුප්පො සච්ඡිකතනිරොධො. දුක්ඛං තස්ස පරිඤ්ඤාතං, සමුදයො පහීනො, මග්ගො භාවිතො, නිරොධො සච්ඡිකතො, අභිඤ්ඤෙය්යං අභිඤ්ඤාතං, පරිඤ්ඤෙය්යං පරිඤ්ඤාතං, පහාතබ්බං පහීනං, භාවෙතබ්බං භාවිතං, සච්ඡිකාතබ්බං සච්ඡිකතං. සො උක්ඛිත්තපලීඝො සඞ්කිණ්ණපරිඛො අබ්බූළ්හෙසිකො නිරග්ගලො අරියො පන්නධජො පන්නභාරො විසඤ්ඤුත්තො පඤ්චඞ්ගවිප්පහීනො ඡළඞ්ගසමන්නාගතො එකාරක්ඛො චතුරපස්සෙනො පනුණ්ණපච්චෙකසච්චො සමවයසට්ඨෙසනො අනාවිලසඞ්කප්පො පස්සද්ධකායසංඛාරො සුවිමුත්තචිත්තො සුවිමුත්තපඤ්ඤො කෙවලී වුසිත්වා උත්තමපුරිසො පරමපුරිසො පරමප්පත්තිපත්තො.{4}"
                    },
                    {
                        "type": "paragraph",
                        "text": "සො නෙව ආචිනාති, න අපචිනාති, අපචිනිත්වා ඨිතො, නෙව පජහති, න උපාදියති, පජහිත්වා ඨිතො, නෙව විසිනෙති, නඋස්සිනෙති, විසිනෙත්වා ඨිතො. නෙව ධූපෙති, න සන්ධුපෙති, විධුපෙත්වා ඨිතො. අසෙඛෙන සීලක්ඛන්ධෙන සමන්නාගතත්තා ඨිතො."
                    }
                ],
                "footnotes": [
                    {
                        "type": "footnote",
                        "text": "1. ඔතිණ්ණො-පන"
                    },
                    {
                        "type": "footnote",
                        "text": "2. නිත්ථිණ්ණො-ම ඡ සං"
                    },
                    {
                        "type": "footnote",
                        "text": "3. වුට්ඨවාසො-ස්යා"
                    },
                    {
                        "type": "footnote",
                        "text": "4. පරම පත්තිප්පත්තො-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 186,
            "pali": {
                "entries": [
                    {
                        "type": "paragraph",
                        "text": "අසෙඛෙන සමාධික්ඛන්ධෙන-පඤ්ඤාක්ඛන්ධෙන-විමුත්තික්ඛන්ධෙන-විමුත්තිඤාණදස්සනක්ඛන්ධෙන සමන්නාගතො ඨිතො. සච්චං සම්පටිපාදියිත්වා{1} ඨිතො. එජං සමතික්කමිත්වා ඨිතො. කිලෙසග්ගිං පරියාදියිත්වා ඨිතො. අපරි ගමනතාය ඨිතො, කථං සමාදාය ඨිතො, මුත්තිපටිසෙවනතාය{2} ඨිතො. මෙත්තාය පාරිසුද්ධියා ඨිතො, කරුණාය-මුදිතාය-උපෙක්ඛාය පරිසුද්ධියා ඨිතො, අච්චන්තපාරිසුද්ධියා ඨිතො, අකම්මයතාය,{3} පරිසුද්ධියා ඨිතො, විමුත්තත්තා ඨිතො, සංතුසිතත්තා{4} ඨිතො, ඛන්ධපරියන්තෙ ඨිතො, ධාතුපරියන්තෙ ඨිතො, ආයතනපරියන්තෙ ඨිතො, ගතිපරියන්තෙ ඨිතො, උප්පත්තිපරියන්තෙ ඨිතො, පටිසන්ධිපරියන්තෙ ඨිතො, භවපරියන්තෙ ඨිතො, සංසාරපරියන්තෙ ඨිතො, වට්ටපරියන්තෙ ඨිතො, අන්තිමෙ භවෙ ඨිතො, අන්තිමෙ සමුස්සයෙ ඨිතො, අන්තිමදෙහධරො අරහා."
                    },
                    {
                        "type": "gatha",
                        "text": "14. “තස්සායං පච්ඡිමකොටි{5}-චරිමොයං සමුස්සයො,\nජාතිමරණ{6} සංසාරො-නත්ථි තස්ස පුනබ්භවො”ති",
                        "level": 1
                    },
                    {
                        "type": "paragraph",
                        "text": "**තිණ්ණො ච පාර**න්ති ‘පාරං’ වුච්චති අමතං නිබ්බානං “යො සො සබ්බසංඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං” සො පාරගතො පාරප්පත්තො{7} අන්තගතො අන්තප්පත්තො{8}. කොටිගතො කොටිප්පත්තො පරියන්තගතො පරියන්තප්පත්තො වොසානගතො වොසානප්පත්තො තාණගතො තාණප්පත්තො ලෙනගතො ලෙනප්පත්තො සරණගතො සරණප්පත්තො අභයගතො අභයප්පත්තො අච්චුතගතො අච්චුතප්පත්තො{9} අමතගතො අමතප්පත්තො{10} නිබ්බානගතො නිබ්බානප්පත්තො සො වුත්ථවාසො චිණ්ණචරණො{11} -පෙ- ජාතිමරණසංසාරො නත්ථි තස්ස පුනබ්භවො”ති ‘තිණ්ණො ච පාරං’."
                    },
                    {
                        "type": "paragraph",
                        "text": "**අඛිලො**ති රාගො ඛිලො දොසො ඛිලො මොහො ඛිලො කොධො ඛිලො උපනාහො ඛිලො -පෙ- සබ්බාකුසලාභිසංඛාරා ඛිලා, යස්සෙතෙ ඛිලා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති ‘අඛිලො’."
                    }
                ],
                "footnotes": [
                    {
                        "type": "footnote",
                        "text": "1. පටිපාදියිත්වා-ස්යා"
                    },
                    {
                        "type": "footnote",
                        "text": "2. විමුත්තිපටිසෙවනතාය-ම ඡ සං"
                    },
                    {
                        "type": "footnote",
                        "text": "3. අකම්මඤ්ඤතාය-ස්යා"
                    },
                    {
                        "type": "footnote",
                        "text": "4. සන්තුස්සිතත්තා-ම ඡ සං"
                    },
                    {
                        "type": "footnote",
                        "text": "5. පච්ඡිමකො භවෙ-ම ඡ සං, ස්යා"
                    },
                    {
                        "type": "footnote",
                        "text": "6. ජාතිජරාමරණ-ස්යා"
                    },
                    {
                        "type": "footnote",
                        "text": "7. පාරංගතො පාරංපත්තො-ව-වි-ක"
                    },
                    {
                        "type": "footnote",
                        "text": "8. අන්තංගතො අන්තංපත්තො ව-වි-ක"
                    },
                    {
                        "type": "footnote",
                        "text": "9. අච්චුතංගතො අච්චුතපත්තො-ප\nඅච්චන්තගතො අච්චන්තප්පත්තො-ව-වි-ක"
                    },
                    {
                        "type": "footnote",
                        "text": "10. අමතංගතො-අමතප්පත්තො-පනන"
                    },
                    {
                        "type": "footnote",
                        "text": "11. සො වුච්චති චිණ්ණ චරණො-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 188,
            "pali": {
                "entries": [
                    {
                        "type": "paragraph",
                        "text": "**අකඞ්ඛො**ති දුක්ඛෙ කඞ්ඛා, දුක්ඛසමුදයෙ කඞ්ඛා, දුක්ඛනිරොධෙ කඞ්ඛා, දුක්ඛනිරොධගාමිණියා පටිපදාය කඞ්ඛා, පුබ්බන්තෙ කඞ්ඛා, අපරන්තෙ කඞ්ඛා, පුබ්බන්තාපරන්තෙ කඞ්ඛා, ඉදප්පච්චයතාපටිච්චසමුප්පන්නෙසු ධම්මෙසු කඞ්ඛා. යා එවරූපා කඞ්ඛා කඞ්ඛායනා කඞ්ඛායිතත්තං විමති විචිකිච්ඡා ද්වෙළ්හකං ද්වෙධාපථො සංසයො අනෙකංසගාහො ආසප්පනා පරිසප්පනා අපරියොගාහනා ථම්භිතත්තං{1} චිත්තස්ස මනොවිලෙඛො. යස්සෙතෙ කඞ්ඛා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති ‘අකඞ්ඛොති’ තිණ්ණො ච පාරං අඛිලො අකඞ්ඛො’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යං බ්රාහ්මණං වෙදගූං ආභිජඤ්ඤා\nඅකිඤ්චනං කාමභවෙ අසත්තං,\nඅද්ධා හි සො ඔඝමිමං අතාරි\nතිණ්ණො ච පාරං අඛිලො අකඞ්ඛො”ති.",
                        "level": 2
                    },
                    {
                        "type": "heading",
                        "text": "4-12",
                        "level": 1
                    },
                    {
                        "type": "gatha",
                        "text": "විද්වා ච යො වෙදගු නරො ඉධ\nභවාභවෙ සඞ්ගමිමං විසජ්ජ,\nසො වීතතණ්හො අනීඝො නිරාසො\nඅතාරි{2} සො ජාතිජරන්ති බ්රූමි.",
                        "level": 2
                    },
                    {
                        "type": "paragraph",
                        "text": "**විද්වා ච යො වෙදගූ නරො ඉධා**ති ‘විද්වා’ති විද්වා විජ්ජාගතො ඤාණී විභාවී මෙධාවී. **යො** ති යාදිසො -පෙ- දෙවො වා මනුස්සො වා. **වෙදගූ**ති ‘වෙදා’ වුච්චන්ති චතුසු මග්ගෙසු ඤාණං “පඤ්ඤා පඤ්ඤින්ද්රියං පඤ්ඤාබලං ධම්මවිචයසම්බොජ්ඣඞ්ගො වීමංසා විපස්සනා සම්මාදිට්ඨි.” තෙහි වෙදෙහි ජාතිජරාමරණස්ස අන්තගතො අන්තප්පත්තො{3} කොටිගතො කොටිප්පත්තො පරියන්තගතො පරියන්තප්පත්තො වොසානගතො වොසානප්පත්තො තාණගතො තාණප්පත්තො ලෙනගතො ලෙනප්පත්තො සරණගතො සරණප්පත්තො අභයගතො අභයප්පත්තො අච්චුතගතො අච්චුතප්පත්තො අමතගතො අමතප්පත්තො නිබ්බානගතො නිබ්බානප්පත්තො. ‘වෙදානං වා අන්තගතො’ති වෙදගූ, ‘වෙදෙහි වා අන්තගතො’ති වෙදගූ’ සත්තන්නං වා ධම්මානං{4} විදිතත්තා වෙදගූ: සක්කායදිට්ඨි විදිතා හොති, විචිකිච්ඡා-සීලබ්බතපරාමාසො-රාගො-දොසො-මොහො-මානො විදිතො හොති, විදිතාස්ස{5} හොන්ති පාපකා අකුසලා ධම්මා සංකිලෙසිකා පොනොභවිකා{6} සදරා දුක්ඛවිපාකා ආයතිං ජාතිජරාමරණීයා:"
                    }
                ],
                "footnotes": [
                    {
                        "type": "footnote",
                        "text": "1. ඡම්භිත්තතං-ම ඡ සං, ස්යා"
                    },
                    {
                        "type": "footnote",
                        "text": "2. අත්තාරි-ස්යා"
                    },
                    {
                        "type": "footnote",
                        "text": "3. අත්තංගතො අන්කංපත්තො-ව-වි-ක"
                    },
                    {
                        "type": "footnote",
                        "text": "4. සත්තන්නං ධම්මානං-කත්ථචි"
                    },
                    {
                        "type": "footnote",
                        "text": "5. විදිකස්ස-ව-වි-ක"
                    },
                    {
                        "type": "footnote",
                        "text": "6. පොනබ්භවිකා-ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 190,
            "pali": {
                "entries": [
                    {
                        "type": "gatha",
                        "text": "15. “වෙදානි විචෙය්ය කෙවලානි (සභියාති භගවා)\nසමණානං යානි පත්ථී{1} බ්රාහ්මණනං\nසබ්බවෙදනාසු වීතරාගො\nසබ්බං වෙදමතිච්ච වෙදගූ සො{a}”ති.{2}",
                        "level": 2
                    },
                    {
                        "type": "paragraph",
                        "text": "**නරො**ති: සත්තො නරො මානවො පොසො පුග්ගලො ජීවො ජාගු{3} ජන්තු ඉන්දගු හින්දගු මනුජො. **ඉධා**ති ඉමිස්සා දිට්ඨියා -පෙ- ඉමස්මිං මනුස්සලොකෙ ‘විද්වා ච යො වෙදගූ නරො ඉධ’."
                    },
                    {
                        "type": "paragraph",
                        "text": "**භවාභවෙ සඞ්ගමිමං විසජ්ජා**ති-‘භවාභවෙ’ති: භවාභවෙ කම්මභවෙ පුනබ්භවෙ, කාමභවෙ කම්මභවෙ කාමභවෙ පුනබ්භවෙ, රූපභවෙ කම්මභවෙ රූපභවෙ පුනබ්භවෙ, අරූපභවෙ කම්මභවෙ අරූපභවෙ පුනබ්භවෙ පුනප්පුනභවෙ පුනප්පුනගතියා පුනප්පුනඋප්පත්තියා පුනප්පුනපටිසන්ධියා{4} පුනප්පුනඅත්තභාවාභිනිබ්බත්තියා. **සඞ්ගා**ති සත්තසඞ්ගා: රාගසඞ්ගො දොසසඞ්ගො මොහසඞ්ගො මාන-දිට්ඨි-කිලෙසසඞ්ගො දුච්චරිතසඞ්ගො. **විසජ්ජා**ති: සඞ්ගෙ වොස්සජිත්වා{5} වා විසජ්ජ, අථවා සඞ්ගෙ බද්ධෙ විබද්ධෙ ආබද්ධෙ{6} ලග්ගෙ ලග්ගිතෙ පළිබුද්ධෙ{7} බන්ධනෙ ඵොටයිත්වා{8} වා විසජ්ජ, යථා වය්හං වා රථං වා සකටං වා සන්දමානිකං වා සජ්ජං විසජ්ජං කරොන්ති විකොපෙන්ති, එවමෙව{9} සඞ්ගෙ වොස්සජිත්වා වා විසජ්ජ අථවා සඞ්ගෙ බද්ධෙ විබද්ධෙ ආබද්ධෙ ලග්ගෙ ලග්ගිතෙ පළිබුද්ධෙ බන්ධනෙ ඵොටයිත්වා වා විසජ්ජාති ‘භවාභවෙ සඞ්ගමිමං විසජ්ජ.’"
                    },
                    {
                        "type": "paragraph",
                        "text": "**සො වීතතණ්හො අනීඝො නිරාසො අතාරි සො ජාතිජරන්ති බ්රූමී**ති ‘තණ්හා’ති: රූපතණ්හා, -පෙ- ධම්මතණ්හා, යස්සෙසා තණ්හා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති වීතතණ්හො විගතතණ්හො චත්තතණ්හො වන්තතණ්හො මුත්තතණ්හො පහීනතණ්හො පටිනිස්සට්ඨතණ්හො වීතරාගො චන්නරාගො පහීනරාගො පටිනිස්සට්ඨරාගො නිච්ඡාතො නිබ්බුතො සීතිභූතො සුඛපටිසංවෙදී බ්රහ්මභූතෙන අත්තනා විහරතීති සො වීතතණ්හො."
                    }
                ],
                "footnotes": [
                    {
                        "type": "footnote",
                        "text": "1. යානිධත්ථි-ම ඡ සං"
                    },
                    {
                        "type": "footnote",
                        "text": "2. සබ්බවෙරමතිච්ච වෙදගුනරො-ව-වි-ක"
                    },
                    {
                        "type": "footnote",
                        "text": "3. ජාතු-ස්යා"
                    },
                    {
                        "type": "footnote",
                        "text": "4. පුනප්පුනං ගතියා පුනප්පුනං උප්පත්තියා\nපුනප්පුනං පටිසන්ධියා-පන"
                    },
                    {
                        "type": "footnote",
                        "text": "5. වොසජ්ජෙත්වා-ම ඡ සං"
                    },
                    {
                        "type": "footnote",
                        "text": "6. බන්ධෙ විබන්ධෙ ආබන්ධෙ-ස්යා\nවොසජ්ජෙත්වා-ම ඡ සං"
                    },
                    {
                        "type": "footnote",
                        "text": "7. පළිබන්ධෙ-ස"
                    },
                    {
                        "type": "footnote",
                        "text": "8. මොචයිත්වා චා-ව-වි-ක-ප-ස්යා"
                    },
                    {
                        "type": "footnote",
                        "text": "9. එවමෙතෙ-පන\nඑවමෙව තෙ-ම ඡ සං"
                    },
                    {
                        "type": "footnote",
                        "text": "a. සු-සභියසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 192,
            "pali": {
                "entries": [
                    {
                        "type": "paragraph",
                        "text": "**අනීඝො**ති රාගො නීඝො, දොසො නීඝො, මොහො නීඝො, කොධො නීඝො, උපනාහො -පෙ- සබ්බාකුසලාභිසංඛාරා නීඝා, යස්සෙතෙ නීඝා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති ‘අනීඝො’ **නිරාසො**ති ‘ආසා’ වුච්චති තණ්හා, “යො රාගො සාරාගො -පෙ- අභිජ්ඣා ලොභො අකුසලමූලං.” යස්සෙසා ආසා තණ්හා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති ‘නිරාසො’. **ජාතී**ති “යා තෙසං තෙසං සත්තානං -පෙ- ආයතනානං පටිලාභො."
                    },
                    {
                        "type": "paragraph",
                        "text": "**ජරා**ති: යා තෙසං තෙසං සත්තානං -පෙ- ඉන්ද්රියානං පරිපාකො, අයං වුච්චති ජරා. **සො වීතතණ්හො අනීඝො නිරාසො අතාරි සො ජාතිජරන්ති බ්රූමී**ති යො සො වීතතණ්හො ච අනීඝො ච නිරාසො ච සො ඛො ජාතිජරා මරණං අතරි උත්තරි පතරි සමතික්කමි වීතිවත්තයීති, බ්රූමි ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘සො වීතතණ්හො අනීඝො නිරාසො අතාරි සො ජාතිජරන්ති බ්රූමී.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“විද්වා ච යො වෙදගූ නරො ඉධ\nභවාභවෙ සඞ්ගමිමං විසජ්ජ,\nසො වීතතණ්හො අනීඝො නිරාසො\nඅතාරි සො ජාතිජරන්ති බ්රූමී”ති",
                        "level": 2
                    },
                    {
                        "type": "paragraph",
                        "text": "සහ ගාථාපරියොසානා{1} -පෙ- සත්ථා මෙ භගවා සාවකොහමස්මීති."
                    },
                    {
                        "type": "centered",
                        "text": "මෙත්තගූ සුත්තනිද්දෙසො චතුත්ථො",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. පරියොසානෙ-ව-වි-ක-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 194,
            "pali": {
                "entries": [
                    {
                        "type": "heading",
                        "text": "5. ධොතක සුත්තනිද්දෙසො",
                        "level": 2
                    },
                    {
                        "type": "heading",
                        "text": "5-1",
                        "level": 1
                    },
                    {
                        "type": "gatha",
                        "text": "පුච්ඡාමි තං භගවා බ්රූහි මෙ තං (ඉච්චායස්මා ධොතකො)\nවාචා’භිකඞ්ඛාමි මහෙසි තුය්හං,\nතව සුත්වාන නිග්ඝොසං\nසික්ඛෙ නිබ්බානමත්තනො.",
                        "level": 2
                    },
                    {
                        "type": "paragraph",
                        "text": "**පුච්ඡාමි තං භගවා බ්රූහි මෙ ත**න්ති ‘පුච්ඡා’ති{1} තිස්සො පුච්ඡා: අදිට්ඨජොතනා පුච්ඡා, දිට්ඨසංසන්දනා පුච්ඡා විමතිච්ඡෙදනා පුච්ඡා -පෙ- ඉමා තිස්සො පුච්ඡා -පෙ- නිබ්බානපුච්ඡා. **පුච්ඡාමි ත**න්ති: පුච්ඡාමි තං, යාචාමි තං, අජ්ඣෙසාමි තං, පසාදෙමි තං, කථයස්සු මෙ’ති ‘පුච්ඡාමි තං.’ **භගවා**ති ගාරවාධිවචන මෙතං -පෙ- සච්ඡිකාපඤ්ඤත්ති යදිදං භගවාති. **බ්රූහි මෙ ත**න්ති බ්රූහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජ උත්තානීකරොහි පකාසෙහීති ‘පුච්ඡාමි තං භගවා බ්රූහි මෙ තං’."
                    },
                    {
                        "type": "paragraph",
                        "text": "**ඉච්චායස්මා ධොතකො**ති: ‘ඉච්චා’ති පදසන්ධි3 -පෙ- **ආයස්මා**ති පියවචනං ගරුවචනං සගාරවසප්පතිස්යාධිවචන මෙතං ‘ආයස්මා’ති. **ධොතකො**ති: තස්ස බ්රාහ්මණස්ස නාමං සඞ්ඛා සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්ති බ්යඤ්ජනං අභිලාපොතී ‘ඉච්චායස්මා ධොතකො’."
                    },
                    {
                        "type": "paragraph",
                        "text": "**වාචාභි කඞ්ඛාමි මහෙසි තුය්හ**න්ති: තුය්හං වචනං බ්යප්පථං දෙසනං අනුසිට්ඨිං{4} කඞ්ඛාමි අභිකඞ්ඛාමි ඉච්ඡාමි සාදියාමි පත්ථයාමි පිහයාමි අභිජප්පාමි. **මහෙසී**ති මහෙසි භගවා, මහන්තං සීලක්ඛන්ධං එසි ගවෙසි පරියෙසීති මහෙසී -පෙ- කහං නරාසභො’ති මහෙසීති ‘වාචාභිකඞ්ඛාමි මහෙසි තුය්හං.’"
                    },
                    {
                        "type": "paragraph",
                        "text": "**තව සුත්වාන නිග්ඝොස**න්ති තුය්හං වචනං බ්යප්පථං දෙසනං අනුසිට්ඨිං සුත්වා සුණිත්වා උග්ගහෙත්වා උපධාරයීත්වා උපලක්ඛයිත්වාති{5} ‘තව සුත්වාන නිග්ඝොසං.’"
                    }
                ],
                "footnotes": [
                    {
                        "type": "footnote",
                        "text": "1. පුච්ඡාමීති-මඡසං, ස්යා,"
                    },
                    {
                        "type": "footnote",
                        "text": "2. විවරාහි විභජාහි-මඡසං, ස්යා,"
                    },
                    {
                        "type": "footnote",
                        "text": "3. සරසන්ධි -ව-වි-ක-"
                    },
                    {
                        "type": "footnote",
                        "text": "4. අනුසාසනං, අනුසිට්ඨං-මඡසං,\nඅනුසත්ථිං ස,"
                    },
                    {
                        "type": "footnote",
                        "text": "5. උපසල්ලක්ඛීයිත්වා-ව-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 196,
            "pali": {
                "entries": [
                    {
                        "type": "paragraph",
                        "text": "**සික්ඛෙ නිබ්බානමත්තනො**ති: ‘සික්ඛා’ති තිස්සො සික්ඛා: අධිසීලසික්ඛා අධිචිත්තසික්ඛා අධිපඤ්ඤාසික්ඛා. -පෙ- අයං අධිපඤ්ඤාසික්ඛා. **නිබ්බානමත්තනො**ති අත්තනො රාගස්ස නිබ්බාපනාය දොසස්ස නිබ්බාපනාය, මොහස්ස නිබ්බාපනාය, කොධස්ස නිබ්බාපනාය උපනාහස්ස නිබ්බාපනාය -පෙ- සබ්බාකුසලාභිසඞ්ඛාරානං සමාය උපසමාය වූපසමාය නිබ්බාපනාය පටිනිස්සග්ගාය පටිප්පස්සද්ධියා අධිසීලම්පි සික්ඛෙය්ය, අධිචිත්තම්පි සික්ඛෙය්ය, අධිපඤ්ඤම්පි සික්ඛෙය්ය, ඉමා තිස්සො සික්ඛායො, ආවජ්ජන්තො සික්ඛෙය්ය, ජානන්තො සික්ඛෙය්ය, පස්සන්තො සික්ඛෙය්ය, පච්චවෙක්ඛන්තො සික්ඛෙය්ය, චිත්තං සමාදහන්තො{1} සික්ඛෙය්ය, සද්ධාය අධිමුච්චන්තො සික්ඛෙය්ය, විරියං පග්ගණ්හන්තො සික්ඛෙය්ය, සතිං උපට්ඨපෙන්තො සික්ඛෙය්ය, චිත්තං සමාදහන්තො සික්ඛෙය්ය, පඤ්ඤාය පජානන්තො සික්ඛෙය්ය, අභිඤ්ඤෙය්යං අභිජානන්තො සික්ඛෙය්ය, පරිඤ්ඤස්යං පරිජානන්තො සික්ඛෙය්ය, පහාතබ්බං පජහන්තො සික්ඛෙය්ය, භාවෙතබ්බං භාවෙන්තො සික්ඛෙය්ය, සච්ඡිකාතබ්බං සච්ඡිකරොන්තො සික්ඛෙය්ය, ආචරෙය්ය සමාචරෙය්ය සමාදාය වත්තෙය්යාති ‘සික්ඛෙ නිබ්බානමත්තනො. ‘"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“පුච්ඡාමි තං භගවා බ්රූහි මෙ තං (ඉච්චායස්මා ධොතකො)\nවාතාභිකඞ්ඛාමි මහෙසි තුය්හං,\nතව සුත්වාන නිග්ඝොසං\nසික්ඛෙ නිබ්බාන මත්තනො”ති.",
                        "level": 2
                    },
                    {
                        "type": "heading",
                        "text": "5-2",
                        "level": 1
                    },
                    {
                        "type": "gatha",
                        "text": "තෙන හාතප්පං කරොහි (ධොතකාති භගවා)\nඉධෙව නිපකො සතො,\nඉතො සුත්වාන නිග්ඝොසං\nසික්ඛෙ නිබ්බානමත්තනො.",
                        "level": 2
                    },
                    {
                        "type": "paragraph",
                        "text": "**තෙන හාතප්පං කරොහී**ති ආතප්පං කරොහි, උස්සාහං කරොහි, උස්සොළ්හිං කරොහි, ථාමං කරොහි, ධිතිං කරොහි, විරියං කරොහි, **ඡන්දං** ජනෙහි. සංජනෙහි උපට්ඨපෙහි සමුට්ඨපෙහි නිබ්බත්තෙහි අභිනිබ්බත්තෙහීති ‘තෙනහාතප්පං කරොහි.’"
                    }
                ],
                "footnotes": [
                    {
                        "type": "footnote",
                        "text": "1. චිත්තං අධිට්ඨහන්තො-පන\nචිත්තං පට්ඨහන්තො-ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 198,
            "pali": {
                "entries": [
                    {
                        "type": "paragraph",
                        "text": "**ධොතකාති භගවා**ති: භගවා තං බ්රාහ්මණං නාමෙන ආලපති. **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං ‘භගවා’ති ධොතකාති භගවා."
                    },
                    {
                        "type": "paragraph",
                        "text": "**ඉධෙව නිපකො සතො**ති ‘ඉධා’ති ඉමිස්සා දිට්ඨියා ඉමිස්සා ඛන්තියා ඉමිස්සා රුචියා ඉමස්මිං ආදායෙ ඉමස්මිං ධම්මෙ ඉමස්මිං විනයෙ ඉමස්මිං ධම්මවිනයෙ ඉමස්මිං පාවචනෙ ඉමස්මිං බ්රහ්මචරියෙ ඉමස්මිං සත්ථුසාසනෙ ඉමස්මිං අත්තභාවෙ ඉමස්මිං මනුස්සලොකෙ. **නිපකො**ති නිපකො පණ්ඩිතො පඤ්ඤවා බුද්ධිමා ඤාණී විභාවී මෙධාවී. **සතො**ති චතූහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො -පෙ- සො වුච්චති සතොති ‘ඉධෙව නිපකො සතො.’"
                    },
                    {
                        "type": "paragraph",
                        "text": "**ඉතො සුත්වාන නිග්ඝොස**න්ති ඉතො මය්හං වචනං බ්යප්පථං දෙසනං අනුසිට්ඨිං{1} සුත්වා සුණිත්වා උග්ගහෙත්වා{2} උපධාරයිත්වා උපලක්ඛයිත්වාති ‘ඉතො සුත්වාන නිග්ඝොසං.’"
                    },
                    {
                        "type": "paragraph",
                        "text": "**සික්ඛෙ නිබ්බානමත්තනො**ති: ‘සික්ඛා’ති තිස්සො සික්ඛා: අධිසීලසික්ඛා අධිචිත්තසික්ඛා අධිපඤ්ඤාසික්ඛා. -පෙ- අයං අධිපඤ්ඤාසික්ඛා. **නිබ්බානමත්තො**ති අත්තනො රාගස්ස නිබ්බාපනාය, දොසස්ස නිබ්බාපනාය, මොහස්ස නිබ්බාපනාය, කොධස්ස උපනාහස්ස නිබ්බාපනාය -පෙ- සබ්බා කුසලාභිසඞ්ඛාරානං සමාය උපසමාය වූපසමාය නිබ්බාපනාය පටිනිස්සග්ගාය පටිප්පස්සද්ධියා අධිසීලම්පි සික්ඛෙය්ය, අධිචිත්තම්පි සික්ඛෙය්ය, අධිපඤ්ඤම්පි සික්ඛෙය්ය, ඉමා තිස්සො සික්ඛායො, ආවජ්ජන්තො සික්ඛෙය්ය, ජානන්තො සික්ඛෙය්ය, -පෙ- සච්ඡිකාතබ්බං සච්ඡිකරොන්තො සික්ඛෙය්ය, ආචරෙය්ය සමාචරෙය්ය සමාදාය වත්තෙය්යාති ‘සික්ඛෙ නිබ්බානමත්තනො.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“තෙන හාතප්පං කරොහි (ධොතකාති භගවා)\nඉධෙව නිපකො සතො,\nඉතො සුත්වාන නිග්ඝොසං\nසික්ඛෙ නිබ්බානමත්තනො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අනුසාසනං අනුසිට්ඨං-ම ඡ සං"
                    },
                    {
                        "type": "footnote",
                        "text": "2. උග්ගහිත්වා-පන-උග්ගණ්හිත්වා-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 200,
            "pali": {
                "entries": [
                    {
                        "type": "heading",
                        "text": "5-3",
                        "level": 1
                    },
                    {
                        "type": "gatha",
                        "text": "පස්සාමහං දෙවමනුස්සලොකෙ\nඅකිඤ්චනං බ්රාහ්මණං ඉරීයමානං{1}\nතං තං නමස්සාමි සමන්තචක්ඛු\nපමුඤ්ච මං සක්ක කථඞ්කථාහි.",
                        "level": 2
                    },
                    {
                        "type": "paragraph",
                        "text": "**පස්සාමහං දෙවමනුස්සලොකෙ**ති ‘දෙවා’ති තයො දෙවා: සම්මුතිදෙවා උප්පත්තිදෙවා විසුද්ධිදෙවා. කතමෙ සම්මුතිදෙවා: සම්මුතිදෙවා වුච්චන්ති රාජානො ච රාජකුමාරා ච දෙවියො ච ඉමෙ වුච්චන්ති සම්මුතිදෙවා. කතමෙ උප්පත්තිදෙවා: උප්පත්තිදෙවා වුච්චන්ති චතුම්මහාරාජිකා දෙවා තාවතිංසා දෙවා යාමා දෙවා තුසිතා දෙවා නිම්මාණරතී දෙවා පරනිම්මිතවසවත්තී දෙවා බ්රහ්මකායිකා දෙවා, යෙ ච දෙවා තදුත්තරිං{2} ඉමෙ වුච්චන්ති උප්පත්තිදෙවා. කතමෙ විසුද්ධිදෙවා: විසුද්ධිදෙවා වුච්චන්ති තථාගතසාවකා අරහන්තො ඛීණාසවා, යෙ ච පච්චෙකසම්බුද්ධා{3} ඉමෙ වුච්චන්ති විසුද්ධිදෙවා, භගවා සම්මුතිදෙවානං ච උප්පත්තිදෙවානං ච විසුද්ධිදෙවානං ච දෙවො ච අතිදෙවො ච දෙවාතිදෙවො ච සීහසීහො නාගනාගො ගණිගණී මුනිමුනී රාජරාජා. **පස්සාමහං දෙවමනුස්සලොකෙ**ති මනුස්සලොකෙ දෙවං පස්සාමි අතිදෙවං පස්සාමි දෙවාතිදෙවං පස්සාමි දක්ඛාමි ඔලොකෙමි නිජ්ඣායාමි උපපරික්ඛාමීති ‘පස්සාමහං දෙව මනුස්සලොකෙ. ‘"
                    },
                    {
                        "type": "paragraph",
                        "text": "**අකිඤ්චනං බ්රාහ්මණං ඉරියමාන**න්ති ‘අකිඤ්චනන්ති රාගකිඤ්චනං දොසකිඤ්චනං මොහකිඤ්චනං මානකිඤ්චනං දිට්ඨිකිඤ්චනං කිලෙසකිඤ්චනං දුච්චරිතකිඤ්චනං, තෙ කිඤ්චනා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා{4} ආයතිං අනුප්පාදධම්මා. තස්මා බුද්ධො අකිඤ්චනො. **බ්රාහ්මණො**ති භගවා සත්තන්නං ධම්මානං බාහිතත්තා බ්රාහ්මණො: සක්කායදිට්ඨි බාහිතා හොති, විචිකිච්ඡා බාහිතා හොති, සීලබ්බතපරාමාසො බාහිතො හොති, රාගො බාහිතො හොති, දොසො බාහිතො හොති, මොහො බාහිතො හොති, මානො බාහිතො හොති, බාහිතාස්ස හොන්ති පාපකා අකුසලා ධම්මා සඞ්කිලෙසිකා පොනොභවිකා{5} සදරා දුක්ඛවිපාකා ආයතිං ජාතිජරාමරණීයා."
                    }
                ],
                "footnotes": [
                    {
                        "type": "footnote",
                        "text": "1. බ්රාහ්මණ ඉරියමාණං-ව-වී-ක බ්රාහ්මණවිරිය මානං-ම ඡ සං"
                    },
                    {
                        "type": "footnote",
                        "text": "2. තදුත්තරි-ම ඡ සං, ස්යා"
                    },
                    {
                        "type": "footnote",
                        "text": "3. පච්චෙක බුද්ධා-ම ඡ සං"
                    },
                    {
                        "type": "footnote",
                        "text": "4. අනභාවංකතා-ම ඡ සං, ස්යා"
                    },
                    {
                        "type": "footnote",
                        "text": "5. පොනබ්භවීකා-පන-ක-"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 202,
            "pali": {
                "entries": [
                    {
                        "type": "gatha",
                        "text": "1 “බාහෙත්වා{1} සබ්බපාපකානි (සහියාති භගවා)\nවිමලො සාධු සමාහිතො ඨිතත්තො,\nසංසාරමතිච්ච කෙවලී සො\nඅසිතො තාදී පවුච්චතෙ{2} ස බ්රහ්මා.”a.",
                        "level": 2
                    },
                    {
                        "type": "paragraph",
                        "text": "**ඉරියමාන**න්ති චරන්තං විහරන්තං ඉරීයන්තං{3} වත්තෙන්තං පාලෙන්තං යපෙන්තං යාපෙන්තන්ති ‘අකිඤ්චනං බ්රාහ්මණං ඉරීයමානං.’"
                    },
                    {
                        "type": "paragraph",
                        "text": "**තං තං නමස්සාමි සමන්තචක්ඛූ**ති ‘තන්ති’ භගවන්තං භණති. **නමස්සාමී**ති කායෙන වා නමස්සාමි, වාචාය වා නමස්සාමි, චිත්තෙන වා නමස්සාමි, අන්වත්ථපටිපත්තියා වා නමස්සාමි, ධම්මානුධම්මපටිපත්තියා වා නමස්සාමි, සක්කරොමි ගරුකරොමි මානෙමි පූජෙමි. **සමන්තචක්ඛූ**ති ‘සමන්තචක්ඛු වුච්චති සබ්බඤ්ඤුතඤාණං, භගවා සබ්බඤ්ඤුතඤාණෙන උපෙතො සමුපෙතො උපගතො සමුපගතො උප්පන්නො සම්පන්නො{4} සමන්නාගතො."
                    },
                    {
                        "type": "gatha",
                        "text": "2. “න තස්ස අද්දිට්ඨ{5}මිදත්ථි කිඤ්චී\nඅථො අවිඤ්ඤාතමජානිතබ්බං\nසබ්බං අභිඤ්ඤාසි යදත්ථි නෙය්යං\nතථාගතො තෙන සමන්තචක්ඛූ”ති.{a}",
                        "level": 2
                    },
                    {
                        "type": "paragraph",
                        "text": "’තං තං නමස්සාමි සමන්තචක්ඛු’"
                    },
                    {
                        "type": "paragraph",
                        "text": "**පමුඤ්ච මං සක්ක කථංකථා**හීති ‘සක්කා’ති සක්කො භගවා ‘සක්යකුලා පබ්බජිතො’ති පි සක්කො, අථවා ‘අඩ්ඪො මහද්ධනො ධනවා’ති පි සක්කො, තස්සිමානි ධනානි, සෙය්යථීදං{6}: සද්ධාධනං සීලධනං හිරිධනං ඔත්තප්පධනං සුතධනං චාගධනං පඤ්ඤාධනං සතිපට්ඨානධනං සම්මප්පධානධනං ඉද්ධිපාදධනං ඉන්ද්රියධනං බලධනං බොජ්ඣඞ්ගධනං මග්ගධනං ඵලධනං නිබ්බානධනං, ඉමෙහි අනෙකවිධෙහි ධනරතනෙහි අඩ්ඪො මහාධනො ධනවාති’පි සක්කො."
                    }
                ],
                "footnotes": [
                    {
                        "type": "footnote",
                        "text": "1. බාහිත්වා-ම ඡ සං"
                    },
                    {
                        "type": "footnote",
                        "text": "2. පවුච්චති බ්රහ්මා-ව-වි-ක-"
                    },
                    {
                        "type": "footnote",
                        "text": "3. ඉරියන්තං-මඡසං-ස්යා"
                    },
                    {
                        "type": "footnote",
                        "text": "4. පමුප්පන්නො-ස\nසමුප්පන්නො-ම ඡ සං"
                    },
                    {
                        "type": "footnote",
                        "text": "5. අදිට්ඨ-ස්යා"
                    },
                    {
                        "type": "footnote",
                        "text": "6. සෙය්යථීදං-ම ඡ සං"
                    },
                    {
                        "type": "footnote",
                        "text": "a. සුත්තනිපාත-සහිය සුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 204,
            "pali": {
                "entries": [
                    {
                        "type": "paragraph",
                        "text": "අථවා සක්කො ‘පහූ විසවී අලමත්තො සූරො වීරො වික්කන්තො අභීරු අච්ඡම්භී අනුත්රාසී අපලායී, පහීන භයභෙරවො විගතලොමහංසො, තිපි සක්කො, ‘කථඞ්කථා’ වුච්චති"
                    },
                    {
                        "type": "paragraph",
                        "text": "විචිකිච්ඡා, දුක්ඛෙ කඞ්ඛා, දුක්ඛසමුදයෙ කඞ්ඛා, දුක්ඛනිරොධෙ කඞ්ඛා, දුක්ඛනිරොධගාමිනියා පටිපදාය කඞ්ඛා, පුබ්බන්තෙ කඞ්ඛා, අපරන්තෙ කඞ්ඛා, පුබ්බන්තාපරන්තෙ කඞ්ඛා, ඉදප්පච්චයතාපටිච්චසමුප්පන්නෙසු ධම්මෙසු කඞ්ඛා. යා එවරූපා කඞ්ඛා කඞ්ඛායනා කඞ්ඛායිතත්තං විමති විචිකිච්ඡා ද්වෙළ්හකං ද්වෙධාපථො සංසයො අනෙකංසගාහො ආසප්පනා පරිසප්පනා අපරියොගාහනා ථම්භිතත්තං{1} චිත්තස්ස මනොවිලෙඛො. **පමුඤ්ච මං සක්ක කථංකථාහී**ති මුඤ්ච මං, පමුඤ්ච මං, මොචෙහි මං පමොචෙහි මං, උද්ධර මං, සමුද්ධර මං, උට්ඨාපෙහි මං, කථං කථා සල්ලතොති ‘පමුඤ්ච මං සක්ක කථඞ්කථාහි.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“පස්සාමහං දෙව මනුස්සලොකෙ\nඅකිඤ්චනං බ්රාහ්මණං ඉරීයමානං,\nතං තං නමස්සාමි සමන්තචක්ඛු\nපමුඤ්ච මං සක්ක කථඞ්කථාහී”ති.",
                        "level": 2
                    },
                    {
                        "type": "heading",
                        "text": "5-4",
                        "level": 1
                    },
                    {
                        "type": "gatha",
                        "text": "නාහං සහිස්සාමි{3} පමොචනාය\nකථඞ්කථිං ධොතක කඤ්චිලොකෙ\nධම්මඤ්ච සෙට්ඨං ආජානමානො{3}\nඑවං තුවං ඔඝමිමං තරෙසි.",
                        "level": 2
                    },
                    {
                        "type": "paragraph",
                        "text": "**නාහං සහිස්සාමි පමොචනායා**ති නාහං තං සක්කොමි මුඤ්චිතුං, පමුඤ්චිතුං මොචෙතුං පමොචෙතුං උද්ධරිතුං සමුද්ධරිතුං{4} උට්ඨාපෙතුං සමුට්ඨාපෙතුං කථඞ්කථාසල්ලතොති එවම්පි නාහං සහිස්සාමි පමොචනාය. අථවා න ඊහාමි, න සමීහාමි, න උස්සහාමි, න වායමාමි න උස්ස හං කරොමි, න උස්සොළ්හිං කරොමි{5}, න ථාමං කරොමි, න ධිතිං කරොමි, න විරියං කරොමි, න ඡන්දං ජනෙමි, න සඤ්ජනෙමි, න නිබ්බත්තෙමි න අභිනිබ්බත්තෙමි, අස්සද්ධෙ{6} පුග්ගලෙ අච්ඡන්දකෙ කුසීතෙ හීනවිරියෙ අප්පටිපජ්ජමානෙ ධම්මදෙසනායාති එවම්පි ‘නාහං සහිස්සාමි පමොචනාය:"
                    }
                ],
                "footnotes": [
                    {
                        "type": "footnote",
                        "text": "1. ඡම්හිතත්තං--මඡසං, ස්යා, සි"
                    },
                    {
                        "type": "footnote",
                        "text": "2. සමිස්සාමි-ස්යා"
                    },
                    {
                        "type": "footnote",
                        "text": "3. අජානමානො-ව. වී, ක"
                    },
                    {
                        "type": "footnote",
                        "text": "4. උද්ධරාපෙතුං සමුද්ධරාපෙතුං-පන"
                    },
                    {
                        "type": "footnote",
                        "text": "5. න උස්සොළ්හි කරොමි-ප, ව, වී-ක"
                    },
                    {
                        "type": "footnote",
                        "text": "6. අසධෙ-ප-ව-වි-ක"
                    },
                    {
                        "type": "footnote",
                        "text": "7. අච්ඡින්දිකෙ-ම ඡ සං, ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 206,
            "pali": {
                "entries": [
                    {
                        "type": "paragraph",
                        "text": "අථවා නත්ථඤ්ඤො කොචි මොචෙතා, තෙ යදි මොචෙය්යුං, සකෙන ථාමෙන සකෙන බලෙන සකෙන විරියෙන සකෙන පරක්කමෙන සකෙන පුරිසථාමෙන අත්තනා සම්මාපටිපදං අනුලොමපටිපදං අපච්චනීකපටිපදං අන්වත්ථපටිපදං ධම්මානුධම්මපටිපදං පටිපජ්ජමානා මොචෙය්යුන්ති{1} එවම්පි ‘නාහං සහිස්සාමි පමොචනාය’ වුත්තං හෙතං භගවතා: ‘සො වත චුන්ද, අත්තනා පලිපපලිපන්නො පරං පලිපපලිපන්නං උද්ධරිස්සතීති නෙතං ඨානං විජ්ජති, සො වත චුන්ද, අත්තනා අදන්තො අවිනීතො අපරිනිබ්බුතො පරං දමෙස්සති විනෙස්සති පරිනිබ්බාපෙස්සතීති නෙතං ඨානං විජ්ජතී”ති{a}"
                    },
                    {
                        "type": "paragraph",
                        "text": "එවම්පි ‘නාහං සහිස්සාමි පමොචනාය’"
                    },
                    {
                        "type": "paragraph",
                        "text": "වුත්තම්පි හෙතං භගවතා:"
                    },
                    {
                        "type": "gatha",
                        "text": "3 {1}අත්තනාව කතං පාපං අත්තනා සංකිලිස්සති\nඅත්තනා අකතං පාපං අත්තනාව විසුජ්ඣති\nසුද්ධි අසුද්ධි පච්චත්තං නාඤ්ඤමඤ්ඤො{2} විසොධයෙ’ති.{b}",
                        "level": 2
                    },
                    {
                        "type": "paragraph",
                        "text": "එවම්පි ‘නාහං සහිස්සාමි පමොචනාය’."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“එවමෙව ඛො බ්රාහ්මණ, තිට්ඨතෙව නිබ්බානං තිට්ඨති නිබ්බානගාමී මග්ගො තිට්ඨාමහං සමාදපෙතා, අථ ච පන මම සාවකා මයා එවං ඔවදියමානා එවං අනුසාසියමානා අප්පෙකච්චෙ අච්චන්තනිට්ඨං නිබ්බානං ආරාධෙන්ති, එකච්චෙ නාරාධෙන්ති. එත්ථ ක්යාහං බ්රාහ්මණ, කරොමි මග්ගක්ඛායී{3} බ්රාහ්මණ තථාගතො, මග්ගං බුද්ධා ආචික්ඛන්ති, අත්තනා පටිපජ්ජමානා මුඤ්චෙය්යු”න්ති.{c}"
                    },
                    {
                        "type": "paragraph",
                        "text": "එවම්පි ‘නාහං සහිස්සාමි පමොචනාය.’"
                    }
                ],
                "footnotes": [
                    {
                        "type": "footnote",
                        "text": "1. මුංචෙය්යුන්ති-පන, ව, වී, ක"
                    },
                    {
                        "type": "footnote",
                        "text": "2. නාඤ්ඤො අඤ්ඤං-ප, වි, වී, ක"
                    },
                    {
                        "type": "footnote",
                        "text": "3. මග්ගමක්ඛායි-පන"
                    },
                    {
                        "type": "footnote",
                        "text": "a. මජ්ඣිම නිකාය-සල්ලෙඛ සුත්ත"
                    },
                    {
                        "type": "footnote",
                        "text": "b. ධම්මපද-අත්තවග්ග"
                    },
                    {
                        "type": "footnote",
                        "text": "c. මජ්ඣිමනිකාය-ගණකමොග්ගල්ලානසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 208,
            "pali": {
                "entries": [
                    {
                        "type": "paragraph",
                        "text": "**කථඞ්කථිං ධොතක කඤ්චි ලොකෙති** කථඞ්කථිං පුග්ගලං ‘සකඞ්ඛං සවිලෙඛං{1} සද්වෙළ්හකං සවිචිකිච්ඡං. කඤ්චීති කඤ්චි ඛත්තියං වා බ්රාහ්මණං වා වෙස්සං වා සුද්දං වා ගහට්ඨං වා පබ්බජිතං වා දෙවං වා මනුස්සං වා. **ලොකෙ**ති අපායලොකෙ -පෙ- ආයතනලොකෙති. ‘කථඞ්කථිං ධොතක කඤ්චි ලොකෙ, ‘"
                    },
                    {
                        "type": "paragraph",
                        "text": "**ධම්මඤ්ච සෙට්ඨං ආජානමානො{2}**ති ‘ධම්මං සෙට්ඨං’ වුච්චති ‘අමතං නිබ්බානං’ යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. **සෙට්ඨන්ති** අග්ගං සෙට්ඨං විසෙට්ඨං පාමොක්ඛං උත්තමං පවරං ධම්මං. **ආජානම නො**ති ආජානමානො විජානමානො පටිවිජානමානො පටිවිජ්ඣමානොති ‘ධම්මඤ්ච සෙට්ඨං ආජානමානො. ‘"
                    },
                    {
                        "type": "paragraph",
                        "text": "**එවං තුවං ඔඝමිමං තරෙසී**ති එවං ත්වං කාමොඝං භවොඝං දිට්ඨොඝං අවිජ්ජොඝං තරෙය්යාසි උත්තරෙය්යාසි පතරෙය්යාසි සමතික්කමෙය්යාසි වීතිවත්තෙය්යාසීති ‘එවං තුවං ඔඝමිමං තරෙසි.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නාහං සහිස්සාමි පමොචනාය (ධොතකාති භගවා)\nකථඞ්කථිං ධොතක කඤ්චි ලොකෙ,\nධම්මඤ්ච සෙට්ඨං ආජානමානො\nඑවං තුවං ඔඝමිමං තරෙසී”ති.",
                        "level": 2
                    },
                    {
                        "type": "heading",
                        "text": "5-5",
                        "level": 1
                    },
                    {
                        "type": "gatha",
                        "text": "අනුසාස බ්රහ්මෙ, කරුණායමානො (ඉච්චායස්මා ධොතකො)\nවිවෙකධම්මං යමහං විජඤ්ඤං,\nයථාහං ආකාසොව{3} අබ්යාපජ්ජමානො{4}\nඉධෙව සන්තො අසිතො චරෙය්යං.",
                        "level": 2
                    },
                    {
                        "type": "paragraph",
                        "text": "**අනුසාස බ්රහ්මෙ, කරුණායමානො**ති ‘අනුසාස බ්රහ්මෙ’ති අනුසාස බ්රහ්මෙ, අනුගණ්හ බ්රහ්මෙ, අනුකම්ප බ්රහ්මෙති ‘අනුසාස බ්රහ්මෙ. ‘**කරුණායමානො**ති කරුණායමානො අනුද්දයමානො{5} අනුරක්ඛමානො අනුගණ්හමානො අනුකම්පමානොති ‘අනුසාස බ්රහ්මෙ කරුණායමානො.’"
                    }
                ],
                "footnotes": [
                    {
                        "type": "footnote",
                        "text": "1. සඛිලං-ම ඡ සං, ස්යා"
                    },
                    {
                        "type": "footnote",
                        "text": "2. අජානමානො-ව, වී, ක"
                    },
                    {
                        "type": "footnote",
                        "text": "3. ආකාසො ව-ස්යා"
                    },
                    {
                        "type": "footnote",
                        "text": "4. අබ්යාපජ්ඣමානො-ස්යා"
                    },
                    {
                        "type": "footnote",
                        "text": "5. අනුදයමානො-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 210,
            "pali": {
                "entries": [
                    {
                        "type": "paragraph",
                        "text": "**විවෙකධම්මං යමහං විජඤ්ඤන්ති** ‘විවෙකධම්මං’ වුච්චති අමතං නිබ්බානං. ‘යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං, **යමහං විජඤ්ඤන්ති** යමහං ජානෙය්යං ආජානෙය්යං විජානෙය්යං පටිවිජානෙය්යං පටිවිජ්ඣෙය්යං අධිගච්ඡෙය්යං ඵස්සෙය්යං සච්ඡිකරෙය්යන්ති ‘විවෙකධම්මං යමහං විජඤ්ඤං’"
                    },
                    {
                        "type": "paragraph",
                        "text": "**යථාහං ආකාසොව අබ්යාපජ්ජමානො**ති යථා ආකාසො න පජ්ජති{1} න ගණ්හාති{2} න බජ්ඣති න පළිබජ්ඣති එවං ආපජ්ජමානො{3} අගණ්හමානො අබජ්ඣමානො අපළිබජ්ඣමානොති එවම්පි ආකාසොව අබ්යාපජ්ජමානො’ යථා ආකාසො න රජ්ජති ලාඛාය වා හලිද්දියා වා{4} නීලියා වා{5} මඤ්ජෙට්ඨාය වා, එවං අරජ්ජමානො අදුස්සමානො අමුය්හමානො අකිලිස්සමානොති, එවම්පි ‘ආකාසොව අබ්යාපජ්ජමානො’. යථා ආකාසො න කුප්පති, න බ්යාපජ්ජති, න පතිත්ථියති{6} න පටිහඤ්ඤති, එවං අකුප්පමානො අබ්යාපජ්ජමානො අපතිත්ථියමානො අපටිහඤ්ඤමානොති එවම්පි ‘ආකාසොව අබ්යාපජ්ජමානො’."
                    },
                    {
                        "type": "paragraph",
                        "text": "**ඉධෙව සන්තො අසිතො චරෙය්යන්ති:** ‘ඉධෙව සන්තො’ති: ඉධෙව සන්තො සමානො, ඉධෙව නිසින්නො සමානො,{7} ඉමස්මිං යෙව ආසනෙ නිසින්නො සමානො, ඉමිස්සායෙව පරිසාය නිසින්නො සමානොති, එවම්පි ‘ඉධෙව සන්තො.’ අථවා ඉධෙව සන්තො උපසන්තො වූපසන්තො නිබ්බුතො පටිප්පස්සද්ධොති එවම්පි ‘ඉධෙව සන්තො’. **අසිතො**ති ද්වෙ නිස්සයා: තණ්හානිස්සයො ච දිට්ඨිනිස්සයො ච -පෙ- අයං තණ්හානිස්සයො -පෙ- අයං දිට්ඨිනිස්සයො. තණ්හානිස්සයං පහාය දිට්ඨිනිස්සයං පටිනිස්සජිත්වා චක්ඛුං අනිස්සිතො, සොතං අනිස්සිතො, ඝානං අනිස්සිතො ජිව්හං අනිස්සිතො, කායං අනිස්සිතො, මනං අනිස්සිතො. රූපෙ-සද්දෙ-ගන්ධෙ-රසෙ-ඵොට්ඨබ්බෙ-ධම්මෙ-කුලං ගණං ආවාසං ලාභං යසං පසංසං සුඛං චීවරං පිණ්ඩපාතං සෙනාසනං ගිලානපච්චයභෙසජ්ජපරික්ඛාරං කාමධාතුං රූපධාතුං අරූපධාතුං කාමභවං රූපභවං අරූපභවං සඤ්ඤාභවං අසඤ්ඤාභවං නෙවසඤ්ඤානාසඤ්ඤාභවං එකවොකාරභවං චතුවොකාරභවං පඤ්චවොකාරභවං අතීතං අනාගතං පච්චුප්පන්නං දිට්ඨං සුතං මුතං විඤ්ඤාතං සබ්බෙ ධම්මෙ අසිතො අනිස්සිතො අනල්ලීනො අනුපගතො අනජ්ඣොසිතො අනධිමුත්තො නික්ඛන්තො නිස්සටො විප්පමුත්තො විසංයුත්තො විමරියාදීකතෙන චෙතසා. **චරෙය්යන්ති** චරෙය්යං විහරෙය්යං ඉරීයෙය්යං වත්තෙය්යං පාලෙය්යං යපෙය්යං යාපෙය්යන්ති ‘ඉධෙව සන්තො අසිතො චරෙය්යං.’"
                    }
                ],
                "footnotes": [
                    {
                        "type": "footnote",
                        "text": "1. නසජ්ජති-පන, නප්පජ්ජති, ස්යා"
                    },
                    {
                        "type": "footnote",
                        "text": "2. න ගණ්හති-මඡසං"
                    },
                    {
                        "type": "footnote",
                        "text": "3. අසජ්ජමානො-පන, ව, වී, ක"
                    },
                    {
                        "type": "footnote",
                        "text": "4. හලිද්දෙන වා-ස්යා"
                    },
                    {
                        "type": "footnote",
                        "text": "5. නීලෙන වා-ස්යා"
                    },
                    {
                        "type": "footnote",
                        "text": "6. පතිලීයති-මඡසං\nපථිලීයති-ස්යා"
                    },
                    {
                        "type": "footnote",
                        "text": "7. ඉධෙව සමානො-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 212,
            "pali": {
                "entries": [
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“අනුසාස බ්රහ්මෙ, කරුණායමානො\nවිවෙකධම්මං යමහං විජඤ්ඤං,\nයථාහං ආකාසොව අබ්යාපජ්ජමානො\nඉධෙව සන්තො අසිතො චරෙය්ය”න්ති.",
                        "level": 2
                    },
                    {
                        "type": "heading",
                        "text": "5-6",
                        "level": 1
                    },
                    {
                        "type": "gatha",
                        "text": "කිත්තයිස්සාමි තෙ සන්තිං (ධොතකාති භගවා)\nදිට්ඨෙ ධම්මෙ{1} අනීතිහං,\nයං විදිත්වා සතො චරං\nතරෙ ලොකෙ විසත්තිකං.",
                        "level": 2
                    },
                    {
                        "type": "paragraph",
                        "text": "**කිත්තයිස්සාමි තෙ සන්තින්ති:** රාගස්ස සන්තිං දොසස්ස සන්තිං මොහස්ස සන්තිං කොධස්ස සන්තිං උපනාහස්ස-මක්ඛස්ස-පළාසස්ස-ඉස්සාය-මච්ඡරියස්ස-මායාය-සාඨෙය්යස්ස-ථම්භස්ස-සාරම්භස්ස-මානස්ස-අතිමානස්ස-මදස්ස-පමාදස්ස-සබ්බකිලෙසානං-සබ්බදුච්චරිතානං-සබ්බදරථානං-සබ්බපරිළාහානං-සබ්බසන්තාපානං-සබ්බා කුසලාභිසංඛාරානං සන්තිං උපසන්තිං වූපසන්තිං නිබ්බුතිං පටිප්පස්සද්ධිං කිත්තයිස්සාමි, පකිත්තයිස්සාමි ආචික්ඛිස්සාමි දෙසිස්සාමි පඤ්ඤපෙස්සාමි පට්ඨපෙස්සාමි විවරිස්සාමි විභජිස්සාමි උත්තානීකරිස්සාමි පකාසෙස්සාමීති ‘කිත්තයිස්සාමි තෙ සන්තිං’"
                    },
                    {
                        "type": "paragraph",
                        "text": "**ධොතකාති භගවා**ති ‘ධොතකා’ති භගවා තං බ්රාහ්මණං නාමෙන ආලපති. **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං භගවාති ‘ධොතකාති භගවා. ‘"
                    },
                    {
                        "type": "paragraph",
                        "text": "**දිට්ඨෙ ධම්මෙ අනීතිහන්ති** ‘දිට්ඨෙ ධම්මෙ’ති දිට්ඨෙ ධම්මෙ ඤාතෙ ධම්මෙ තුලිතෙ ධම්මෙ තීරිතෙ ධම්මෙ විභූතෙ ධම්මෙ විභාවිතෙ ධම්මෙ ’සබ්බෙ සඞ්ඛාරා අනිච්චා’ති -පෙ- ‘යං කිඤ්චි සමුයදධම්මං සබ්බං තං නිරොධධම්ම’න්ති දිට්ඨෙ ධම්මෙ ඤාතෙ ධම්මෙ තුලිතෙ ධම්මෙ තීරිතෙ ධම්මෙ විභාවිතෙ ධම්මෙ විභූතෙ ධම්මෙති එවම්පි දිට්ඨෙ ධම්මෙ."
                    }
                ],
                "footnotes": [
                    {
                        "type": "footnote",
                        "text": "1. දිට්ඨෙව ධම්මෙ-පන-ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 214,
            "pali": {
                "entries": [
                    {
                        "type": "unindented",
                        "text": "අථවා දුක්ඛෙ දිට්ඨෙ දුක්ඛං කථයිස්සාමි, සමුදයෙ දිට්ඨෙ සමුදයං කථයිස්සාමි, නිරොධෙ දිට්ඨෙ නිරොධං කථයිස්සාමි, මග්ගෙ දිට්ඨෙ මග්ගං කථයිස්සාමී’ති එවම්පි ‘දිට්ඨෙ ධම්මෙ’. අථවා ‘සන්දිට්ඨිකං අකාලිකං එහිපස්සිකං ඔපනයිකං පච්චත්තං වෙදිතබ්බං විඤ්ඤූහීති එවම්පි ‘දිට්ඨෙ ධම්මෙ’ **අනීතිහ**න්ති න ඉතිහිතිහං{1} න ඉතිකිරාය න පරම්පරාය න පිටකසම්පදාය න තක්කහෙතු න නයහෙතු න ආකාරපරිවිතක්කෙන න දිට්ඨිනිජ්ඣානක්ඛන්තියා සාමං සයමභිඤ්ඤාතං අත්තපච්චක්ඛධම්මං තං කථයිස්සාමීති ‘දිට්ඨෙ ධම්මෙ අනීතිහ’න්ති."
                    },
                    {
                        "type": "paragraph",
                        "text": "**යං විදිත්වා සතො චරන්ති**: යං විදිතං කත්වා තුලයිත්වා තීරයිත්වා විභාවයිත්වා විභූතං කත්වා සබ්බෙ සඞ්ඛාරා අනිච්චා’ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා ‘සබ්බෙ සඞ්ඛාරා දුක්ඛා’ති ‘සබ්බෙ ධම්මා අනත්තා’ති -පෙ- යංකිඤ්චි සමුයදධම්මං සබ්බං තං නිරොධධම්ම’න්ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා. **සතො**ති චතූහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො -පෙ- සො වුච්චති ‘සතො’."
                    },
                    {
                        "type": "paragraph",
                        "text": "**චරන්ති** චරන්තො විහරන්තො ඉරීයන්තො වත්තෙන්තො පාලෙන්තො යපෙන්තො යාපෙන්තොති ‘යං විදිත්වා සතො චරං’."
                    },
                    {
                        "type": "paragraph",
                        "text": "**තරෙ ලොකෙ විසත්තිකන්ති:** ‘විසත්තිකා’ වුච්චති තණ්හා. “යො රාගො සාරාගො -පෙ- අභිජ්ඣා ලොභො අකුසලමූලං. “**විසත්තිකා**ති කෙනට්ඨෙන විසත්තිකා -පෙ- විසටා විත්ථතාති ‘විසත්තිකා’. **ලොකෙ**ති අපායලොකෙ -පෙ- ආයතනලොකෙ. **තරෙ ලොකෙ විසත්තික**න්ති ලොකෙ වෙසා විසත්තිකා{2} ලොකෙ වෙතං වීසත්තිකං{3} සතො තරෙය්ය, උත්තරෙය්ය පතරෙය්ය සමතික්කමෙය්ය වීතිවත්තෙය්යාති ‘තරෙ ලොකෙ විසත්තිකං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“කිත්තයිස්සාමි තෙ සන්තිං (ධොතකාති භගවා)\nදිට්ඨෙ ධම්මෙ අනීතිහං\nයං විදිත්වා සතො චරං\nතරෙ **ලොකෙ** විසත්තිකන්ති”.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. න ඉතිහන්ති-ව, වි, ක\nඉතිහීතිහං-ම ඡ සං"
                    },
                    {
                        "type": "footnote",
                        "text": "2. ලොකෙ වා සා වීසත්තිකා-ප, ව, වි"
                    },
                    {
                        "type": "footnote",
                        "text": "3. ලොකෙ වා තංවීසත්තිකං-ව, වි, ක,"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 216,
            "pali": {
                "entries": [
                    {
                        "type": "heading",
                        "text": "5-7",
                        "level": 1
                    },
                    {
                        "type": "gatha",
                        "text": "තඤ්චාහං අභිනන්දාමි\nමහෙසි සන්තිමුත්තමං\nයං විදිත්වා සතො චරං\nතරෙ ලොකෙ විසත්තිකං",
                        "level": 2
                    },
                    {
                        "type": "paragraph",
                        "text": "**තඤ්චාහං අභිනන්දාමී**ති ‘තං’ති තුය්හං වචනං බ්යප්පථං දෙසනං අනුසිට්ඨිං{1} නන්දාමි, අභිනන්දාමි මොදාමි අනුමොදාමි ඉච්ඡාමි සාදියාමි පත්ථයාමි පිහයාමි අභිජප්පාමීති ‘තඤ්චාහං අභිනන්දාමි.’"
                    },
                    {
                        "type": "paragraph",
                        "text": "**මහෙසී සන්තිමුත්තම**න්ති: ‘මහෙසී’ති මහෙසී{2} භගවා: මහන්තං සීලක්ඛන්ධං එසි ගවෙසි පරියෙසී’ති මහෙසි. මහන්තං සමාධික්ඛන්ධං -පෙ- කහං දෙවදෙවො, කහං නරාසභො’ති මහෙසී. **සන්ති**මුත්තමන්ති ‘සන්ති’ වුච්චති අමතං නිබ්බානං, “යො සො සබ්බසංඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං **උත්තම**න්ති අග්ගං සෙට්ඨං විසෙට්ඨං පාමොක්ඛං උත්තමං පවරන්ති’ ‘මහෙසී සන්ති මුත්තමං."
                    },
                    {
                        "type": "paragraph",
                        "text": "**යං විදිත්වා සතො චර**න්ති: යං විදිතං කත්වා -පෙ- සබ්බෙ සඞ්ඛාරා අනිච්චා’ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා ‘සබ්බෙ සඞ්ඛාරා දුක්ඛා’ති-‘සබ්බෙ ධම්මා අනත්තා’ති -පෙ- යං කිඤ්චි සමුයදධම්මං සබ්බං තං නිරොධධම්මන්ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා. **සතො**ති චතූහි කාරණෙහි සතො: කායෙ කායානුපස්සනා සතිපට්ඨානං භාවෙන්තො සතො -පෙ- සො වුච්චති සතෙ. චරන්ති චරන්තො -පෙ- **යාපෙන්තොති** ‘යං විදිත්වා සතො චරං’."
                    },
                    {
                        "type": "paragraph",
                        "text": "**තරෙ ලොකෙ විසත්තික**න්ති ‘විසත්තිකා’ වුච්චති තණ්හා. “යො රාගො සාරාගො -පෙ- අභිජ්ඣා ලොභො අකුසලමූලං. **විසත්තිකාති** කෙනට්ඨෙන විසත්තිකා: -පෙ- ‘විසටා විත්ථතා’ති විසත්තිකා. **ලොකෙ**ති අපායලොකෙ -පෙ- ආයතනලොකෙ. **තරෙ ලොකෙ විසත්තික**න්ති ලොකෙවෙසා විසත්තිකා ලොකෙවෙතං විසත්තිකං සතො තරෙය්ය{3} උත්තරෙය්ය -පෙ- වීතිවත්තෙය්යාති ‘තරෙ ලොකෙ විසත්තිකං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“තඤ්චාහං අභිනන්දාමි\nමහෙසී සන්තිමුත්තමං,\nයං විදිත්වා සතො චරං\nතරෙ ලොකෙ විසත්තික”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අනුසන්ධිං-ව, වී, ස්යා,\nඅනුසිට්ඨං-මඡසං"
                    },
                    {
                        "type": "footnote",
                        "text": "2. කිං මහෙසි-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 218,
            "pali": {
                "entries": [
                    {
                        "type": "heading",
                        "text": "5-8",
                        "level": 1
                    },
                    {
                        "type": "gatha",
                        "text": "යං කිඤ්චි සම්පජානාසි’ (ධොතකාති භගවා)\nඋද්ධං අධො තිරියඤ්චාපි මජ්ඣෙ,\nඑතං විදිත්වා{2} සඞ්ගොති ලොකෙ\nභවාභවාය මාකාසි තණ්හං.",
                        "level": 2
                    },
                    {
                        "type": "paragraph",
                        "text": "**යං කිඤ්චි සම්පජානාසී**ති යං කිඤ්චි සම්පජානාසි ආජානාසි විජානාසි පටිවිජානාසි පටිවිජ්ඣසීති ‘යං කිඤ්චි සම්පජානාසි’. **ධොතකාති භගවා**ති ‘ධොතකා’ති භගවා තං බ්රාහ්මණං නාමෙන ආලපති. භගවාති ගාරවාධිවචනමෙතං: -පෙ- සච්ඡිකාපඤ්ඤත්ති යදිදං භගවාති ‘ධොතකාති භගවා. ‘"
                    },
                    {
                        "type": "paragraph",
                        "text": "**උද්ධං අධො තිරියඤ්චාපි මජ්ඣෙති** ‘උද්ධ’න්ති අනාගතං, **අධො**ති අතීතං, **තිරියඤ්චාපි මජ්ඣෙ**ති පච්චුප්පන්නං. ‘උද්ධ’න්ති දෙවලොකො, ‘අධො’ති අපායලොකො, තිරියඤ්චාපි මජ්ඣෙති මනුස්සලොකො, අථවා උද්ධන්ති කුසලා ධම්මා, ‘අධො’ති අකුසලා ධම්මා. ‘තිරියං චාපි මජ්ඣෙ’ති අබ්යාකතා ධම්මා. උද්ධන්ති අරූපධාතු, ‘අධො’ති කාමධාතු, තිරියඤ්චාපි මජ්ඣෙ’ති රූපධාතු. උද්ධන්ති සුඛා වෙදනා. ‘අධො’ති දුක්ඛා වෙදනා, තිරියඤ්චාපි මජ්ඣෙ’ති අදුක්ඛමසුඛා වෙදනා. ‘උද්ධ’න්ති උද්ධං පාදතලා ‘අධො’ති අධො කෙසමත්ථකා, ‘තිරියඤ්චාපි මජ්ඣෙ’ති වෙමජ්ඣෙති උද්ධං අධො තිරියඤ්චාපි මජ්ඣෙ’."
                    },
                    {
                        "type": "paragraph",
                        "text": "**එතං විදිත්වා සඞ්ගොති ලොකෙ**ති සඞ්ගො එසො ලග්ගනං එතං බන්ධනං එතං පළිබොධො{3} එසොති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වාති ‘එතං විදිත්වා සඞ්ගොති ලොකෙ.’"
                    },
                    {
                        "type": "paragraph",
                        "text": "**භවාභවාය මාකාසි තණ්හ**න්ති ‘තණ්හා ති රූපතණ්හා සද්දතණ්හා -පෙ- ධම්මතණ්හා. **භවාභාවායා**ති භවාභවාය කම්මභවාය පුනබ්භවාය, කාමභවාය, කම්මභවාය කාමභවාය පුනබ්භවාය, රූපභවාය කම්මභවාය රූපභවාය පුනබ්භවාය, අරූපභවාය කම්මභවාය අරූපභවාය පුනබ්භවාය පුනප්පුනභවාය පුනප්පුනගතියා{4} පුනප්පුන උප්පත්තියා පුනප්පුනපටිසන්ධියා පුනප්පුන අත්තභාවාභිනිබ්බත්තියා තණ්හං මාකාසි, මා ජනෙසි මා සඤ්ජනෙසි මා නිබ්බත්තෙසි මාභිනිබ්බත්තෙසි, පජහ විනොදෙහි බ්යන්තීකරොහි අනභාවං ගමෙහීති ‘භවාභවාය මාකාසි තණ්හන්ති’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යං කිඤ්චි සම්පජානාසි (ධොතකා’ති භගවා)\nඋද්ධං අධො තිරියං චාපි මජ්ඣෙ,\nඑතං විදිත්වා සඞ්ගො’ති ලොකෙ\nභවාභවාය මාකාසි තණ්හ”න්ති.",
                        "level": 2
                    },
                    {
                        "type": "paragraph",
                        "text": "සහගාථාපරියොසානා -පෙ- ‘සත්ථා මෙ භන්තෙ භගවා සාවකො හමස්මී’ති."
                    },
                    {
                        "type": "centered",
                        "text": "ධොතක සුත්ත නිද්දෙසො පඤ්චමො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සංජානාමි-ව, මි"
                    },
                    {
                        "type": "footnote",
                        "text": "2. එවං විදිත්වා-පන"
                    },
                    {
                        "type": "footnote",
                        "text": "3. පලිබොධො-මඡසං"
                    },
                    {
                        "type": "footnote",
                        "text": "4. පුනප්පුන ජාතියා-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 220,
            "pali": {
                "entries": [
                    {
                        "type": "heading",
                        "text": "6. උපසීව සුත්තනිද්දෙසො",
                        "level": 2
                    },
                    {
                        "type": "heading",
                        "text": "6-1",
                        "level": 1
                    },
                    {
                        "type": "gatha",
                        "text": "එකො අහං සක්ක, මහන්තමොඝං (ඉච්චායස්මා උපසීවො)\nඅනිස්සිතො නො විසහාමි තාරිතුං\nආරම්මණං බ්රූහි සමන්තචක්ඛු\nයං නිස්සිතො ඔඝමිමං තරෙය්යං.",
                        "level": 2
                    },
                    {
                        "type": "paragraph",
                        "text": "**එකො අහං සක්ක මහන්තමොඝ**න්ති ‘එකො’ති පුග්ගලො වා මෙ දුතියො නත්ථි, ධම්මො වා මෙ දුතියො නත්ථි, යං වා පුග්ගලං නිස්සාය, ධම්මං වා නිස්සාය මහන්තං කාමොඝං භවොඝං දිට්ඨොඝං අවිජ්ජොඝං තරෙය්යං උත්තරෙය්යං පතරෙය්යං සමතික්කමෙය්යං වීතිවත්තෙය්යන්ති එකො. **සක්කා**ති සක්කො, භගවා ‘සක්යකුලා පබ්බජිතොති’පි සක්කො. අථවා ‘අඩ්ඪො මහද්ධනො ධනවාති’පි සක්කො. තස්සිමානි ධනානි, සෙය්යථීදං: සද්ධාධනං සීලධනං හිරිධනං ඔත්තප්පධනං සුතධනං චාගධනං පඤ්ඤාධනං සතිපට්ඨානධනං -පෙ- නිබ්බානධනං, ඉමෙභි අනෙකෙහි ධනරතනෙහි{1} අඩ්ඪො මහද්ධනො ධනවාති’පි සක්කො. අථවා සක්කො පහු විසවී අලමත්තො{2} සූරො වීරො{3} වික්කන්තො අභීරු අච්ඡම්භි අනුත්රාසි අපලායී පහීනභයභෙරවො විගතලොම හංසො’තිපි සක්කොති ‘එකො අහං සක්ක මහන්තමොඝං’."
                    },
                    {
                        "type": "paragraph",
                        "text": "**ඉච්චායස්මා උපසීවො**ති ‘ඉච්චා’ති පදසන්ධි -පෙ- **ආයස්මා**ති: පියවචනං: -පෙ- **උපසීවො**ති තස්ස බ්රාහ්මණස්ස නාමං -පෙ- අභිලාපොති ‘ඉච්චායස්මා උපසීවො’."
                    },
                    {
                        "type": "paragraph",
                        "text": "**අනිස්සිතො නො විසහාමි** **තාරිතු**න්ති අනිස්සිතො’ති පුග්ගලං වා අනිස්සිතො, ධම්මං වා අනිස්සිතො, නො විසහාමි, න උස්සහාමි, න සක්කොමි, න පටිබලො, මහන්තං කාමොඝං භවොඝං දිට්ඨොඝං අවිජ්ජොඝං තරිතුං උත්තරිතුං පතරිතුං සමතික්කමිතුං වීතිවත්තිතුන්ති ‘අනිස්සිතො නො විසහාමි තාරිතුං’."
                    }
                ],
                "footnotes": [
                    {
                        "type": "footnote",
                        "text": "1. ධම්මරතනෙහි-ව, වි"
                    },
                    {
                        "type": "footnote",
                        "text": "2. පහු විභවී අලමත්තො-ව, වී, ක"
                    },
                    {
                        "type": "footnote",
                        "text": "3. ධීරො-ව, වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 222,
            "pali": {
                "entries": [
                    {
                        "type": "paragraph",
                        "text": "**ආරම්මණං බ්රූහි සමන්තචක්ඛූ**ති ‘ආරම්මණ’න්ති ආලම්බනං{1} නිස්සයං උපනිස්සයං. **බ්රූහී**ති ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානී කරොහි පකාසෙහි. **සමන්ත චක්ඛූ**හි ‘සමන්තචක්ඛු’ වුච්චති සබ්බඤ්ඤූතඤාණං, භගවා තෙන සබ්බඤ්ඤුතඤාණෙන උපෙතො සමුපෙතො උපගතො සමුපගතො උප්පන්නො{2} සම්පන්නො{3} සමන්නාගතො."
                    },
                    {
                        "type": "gatha",
                        "text": "“න තස්ස අද්දිට්ඨමිධත්ථි කිඤ්චි\nඅතො අවිඤ්ඤාතමජානිතබ්බං,\nසබ්බං අභිඤ්ඤාසි යදත්ථි නෙය්යං\nතථාගතො තෙන සමන්තචක්ඛූ”ති.{a}",
                        "level": 2
                    },
                    {
                        "type": "paragraph",
                        "text": "’ආරම්මණං බ්රූහි සමන්තචක්ඛු.’"
                    },
                    {
                        "type": "paragraph",
                        "text": "**යං නිස්සිතො ඔඝමිමං තරෙය්ය**න්ති ‘යං නිස්සිතො’ති යං පුග්ගලං වා නිස්සිතො, ධම්මං වා නිස්සිතො, මහන්තං කාමොඝං භවොඝං දිට්ඨොඝං අවිජ්ජොඝං තරෙය්යං උත්තරෙය්යං පතරෙය්යං සමතික්කමෙය්යං වීතිවත්තෙය්යන්ති ‘යං නිස්සිතො ඔඝමිමං තරෙය්යං.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“එකො අහං සක්ක මහන්තමොඝං (ඉච්චායස්මා උපසීවො)\nඅනිස්සිතො නො විසහාමි තාරිතුං\nආරම්මණං බ්රූහි සමන්තචක්ඛු\nයං නිස්සිතො ඔඝමිමං තරෙය්ය”න්ති",
                        "level": 2
                    },
                    {
                        "type": "heading",
                        "text": "6-2",
                        "level": 1
                    },
                    {
                        "type": "gatha",
                        "text": "ආකිඤ්චඤ්ඤං පෙක්ඛමානො සතීමා (උපසීවා’ති භගවා)\nනත්ථීති නිස්සාය තරස්සු ඔඝං\nකාමෙ පහාය විරතො කථාහි\nතණ්හක්ඛයං නත්තමහාභිපස්ස{4}.",
                        "level": 2
                    },
                    {
                        "type": "paragraph",
                        "text": "**ආකිඤ්චඤ්ඤං පෙක්කමානො සතිමාති **සො බ්රාහ්මණො පකතියා ආකිඤ්චඤ්ඤායතන සමාපත්තිලාභී සන්තංයෙව{5} නිස්සයං න ජානාති ‘අයං මෙ නිස්සයො’ති තස්ස භගවා නිස්සයං ච ආචික්ඛති, උත්තරිඤ්ච නිය්යානපථං. ආකිඤ්චඤ්ඤායතනසමාපත්තිං සතො සමාපජ්ජිත්වා තතො වුට්ඨහිත්වා තත්ථ ජාතෙ චිත්තචෙතසිකෙ ධම්මෙ අනිච්චතො පෙක්ඛමානො දුක්ඛතො-රොගතො-ගණ්ඩතො-සල්ලතො-අඝතො-ආබාධතො-පරතො-පලොකතො-ඊතිතො-උප්පද්දවතො-භයතො-උපස්සග්ගතො-චලතො-පභඞ්ගුතො-අද්ධුවතො-අතාණතො-අලෙනතො-අසරණතො -"
                    }
                ],
                "footnotes": [
                    {
                        "type": "footnote",
                        "text": "1. ආරම්මණං ආලම්බණං-ම ඡ සං, ස්යා"
                    },
                    {
                        "type": "footnote",
                        "text": "2. උප්පන්නො-කත්ථචි"
                    },
                    {
                        "type": "footnote",
                        "text": "3. සමුප පන්නො-ම ඡ සං"
                    },
                    {
                        "type": "footnote",
                        "text": "4. රත්තමහාභිපස්ස-ස්යා"
                    },
                    {
                        "type": "footnote",
                        "text": "5. සමාපත්තිලාභීයෙව-මඡසං, ස්යා"
                    },
                    {
                        "type": "footnote",
                        "text": "a. පටිසම්භිදාමග්ග-ඤාණ කථා, ඉන්ද්රිය කථා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 224,
            "pali": {
                "entries": [
                    {
                        "type": "unindented",
                        "text": "අසරණීභූතතො-රිත්තතො-තුච්ඡතො-සුඤ්ඤතො-අනත්තතො-ආදීනවතො-වීපරිනාමධම්මතො-අසාරකතො-අඝමූලතො වධකතො විභවතො’-සාසවතො-සඞ්ඛතතො-මාරාමිසතො-ජාතිධම්මතො-ජරාධම්මතො-ව්යාධිධම්මතො-මරණධම්මතො-සොකපරිදෙව දුක්ඛදොමනස්සුපායාසධම්මතො-සංකිලෙසිකධම්මතො-සමුදයධම්මතො-අත්ථඞ්ගමතො-අස්සාදතො-ආදීනවතො-නිස්සරණතො-පෙක්ඛමානො දක්ඛමානො ඔලොකයමානො නිජ්ඣායමානො උපපරික්ඛමානො. **සතිමා**ති “යා සති අනුස්සති පටිස්සති -පෙ- සම්මාසති අයං වුච්චති සති’ ඉමාය සතියා උපෙතො හොති -පෙ- සමන්නාගතො සො වුච්චති සතිමාති ‘ආකිඤ්චඤ්ඤං පෙක්ඛමානො සතීමා.’"
                    },
                    {
                        "type": "paragraph",
                        "text": "**උපසීවාති භගවාති** ‘උපසීවා’ති භගවා තං බ්රාහ්මණං නාමෙන ආලපති, **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං භගවාති ‘උපසීවාති භගවා.’"
                    },
                    {
                        "type": "paragraph",
                        "text": "**නත්ථීති නිස්සාය තරස්සු ඔඝ**න්ති ‘නත්ථි කිඤ්චී’ති ආකිඤ්චඤ්ඤායතනසමාපත්ති’ කිංකාරණා ‘නත්ථි කිඤ්චී’ති ආකිඤ්චඤ්ඤායතන සමාපත්ති විඤ්ඤාණඤ්චායතනසමාපත්ති සතො සමාපජ්ජිත්වා තතො වුට්ඨහිත්වා තඤ්ඤෙව විඤ්ඤාණං අභාවෙති ව්යභාවෙති{2} අන්තරධාපෙති{3} ‘නත්ථි කිඤ්චී’ති පස්සති, තංකාරණා ‘නත්ථි කිඤ්චී’ති ආකිඤ්චඤ්ඤායතන සමාපත්ති, තං නිස්සාය{3} උපනිස්සාය ආලම්බනං{4} කරිත්වා කාමොඝං භවොඝං දිට්ඨොඝං අවිජ්ජොඝං තරස්සු උත්තරස්සු පතරස්සු සමතික්කමස්සු වීතිවත්තස්සූතී ‘නත්ථීති නිස්සාය තරස්සු ඔඝං’."
                    },
                    {
                        "type": "paragraph",
                        "text": "**කාමෙ පහාය විරතො කථාහී**ති ‘කාමා’ති උද්දානතො ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. **කාමෙ පහායා**ති වත්ථුකාමෙ පරිජානිත්වා කිලෙසකාමෙ පහාය පජහිත්වා විනොදෙත්වා බ්යන්තීකරිත්වා අනභාවං ගමෙත්වාති ‘කාමෙපහාය’. **විරතො කථාහී**ති ‘කථංකථා’ වුච්චති විචිකිච්ඡා, දුක්ඛෙ කඞ්ඛා -පෙ- ථම්භිතත්තං{6} චිත්තස්ස මනොවිලෙඛො.’ කථංකථාය ආරතො විරතො පටිවිරතො නික්ඛන්තො නිස්සටො විප්පයුත්තො{7} විසංයුත්තො විමරියාදීකතෙන චෙතසා විහරතීති එවම්පි ‘විරතො කථාහි’. අථවා ද්වත්තිංසාය තිරච්ඡානකථාය ආරතො විරතො පටිවිරතො නික්ඛන්තො නිස්සටො විප්පයුත්තො{7} විසංයුත්තො විමරියාදීකතෙන චෙතසා විහරතීති එවම්පි විරතො කථාහීති ‘කාමෙ පහාය විරතො කථාහි.’"
                    }
                ],
                "footnotes": [
                    {
                        "type": "footnote",
                        "text": "1. භවතො විභවතො-ව, වි"
                    },
                    {
                        "type": "footnote",
                        "text": "2. විභාවෙති-ම ඡ සං, ස්යා"
                    },
                    {
                        "type": "footnote",
                        "text": "3. අන්තරධායති-ව, වි,"
                    },
                    {
                        "type": "footnote",
                        "text": "4. .... සමාපත්තිං නිස්සාය-ම ඡ සං"
                    },
                    {
                        "type": "footnote",
                        "text": "5. ආලම්බණං-ම ඡ සං,\nආරම්මණං, ආලම්බණං-ස්යා"
                    },
                    {
                        "type": "footnote",
                        "text": "6. ඡම්භිතත්තං-ම ඡ සං, ස්යා"
                    },
                    {
                        "type": "footnote",
                        "text": "7. විප්පමුත්තො-ම ඡ සං, ව"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 226,
            "pali": {
                "entries": [
                    {
                        "type": "paragraph",
                        "text": "**තණ්හක්ඛයං නත්තමහාභිපස්සා**ති ‘තණ්හා’ති රූපතණ්හා -පෙ- ධම්මතණ්හා ‘**නත්තං’** වුච්චති1 රත්ති, **අහො**ති දිවසො, රත්තිඤ්ච දිවා ච තණ්හක්ඛයං රාගක්ඛයං දොසක්ඛයං මොහක්ඛයං ගතික්ඛයං උප්පත්තික්ඛයං පටිසන්ධික්ඛයං භවක්ඛයං සංසාරක්ඛයං{2} වට්ටක්ඛයං පස්ස, අභිපස්ස දක්ඛ ඔලොකය නිජ්ඣාය උප්පරික්ඛාති ‘තණ්හක්ඛයං නත්තමහාභිපස්ස.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ආකිඤ්චඤ්ඤං පෙක්ඛමානො සතීමා (උපසීවාති භගවා)\nනත්ථීති නිස්සාය තරස්සු ඔඝං,\nකාමෙ පහාය විරතො කථාහි\nතණ්හක්ඛයං නත්තමහාභිපස්සා”ති.",
                        "level": 2
                    },
                    {
                        "type": "heading",
                        "text": "6-3",
                        "level": 1
                    },
                    {
                        "type": "gatha",
                        "text": "සබ්බෙසු කාමෙසු යො වීතරාගො (ඉච්චායස්මා උපසීවො)\nආකිඤ්චඤ්ඤං නිස්සයො හිත්ව මඤ්ඤං{3}\nසඤ්ඤාවිමොක්ඛෙ පරමෙ’ධිමුත්තො\nතිට්ඨෙ නු සො{4} තත්ථ අනානුයායි.{5}",
                        "level": 2
                    },
                    {
                        "type": "paragraph",
                        "text": "**සබ්බෙසු කාමෙසු යො වීතරාගො**ති: ‘සබ්බෙසූ’ති සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං ‘සබ්බෙසූ’ති. **කාමෙසූ**ති ‘කාමා’ති: උද්දානතො ද්වෙ කාමා වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. **සබ්බෙසු කාමෙසු යො වීතරාගො**ති සබ්බෙසු කාමෙසු යො වීතරාගො විගතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො වික්ඛම්භනහොති ‘සබ්බෙසු කාමෙසු යො වීතරාගො.’"
                    },
                    {
                        "type": "paragraph",
                        "text": "**ඉච්චායස්මා උපසීවො**ති ‘ඉච්චා’ති පදසන්ධි -පෙ- **ආයස්මා**ති: පියවචනමෙතං -පෙ- **උපසීවො**ති තස්ස බ්රාහ්මණස්ස නාමං -පෙ- අභිලාපොති ඉච්චායස්මා උපසීවො."
                    },
                    {
                        "type": "paragraph",
                        "text": "**ආකිඤ්චඤ්ඤං නිස්සිතො හිත්වමඤ්ඤ**න්ති: හෙට්ඨිමා ඡ සමාපත්තියො හිත්වා චජිත්වා පරිච්චජිත්වා අතික්කමිත්වා සමතික්කමිත්වා වීතිවත්තිත්වා ආකිඤ්චඤ්ඤායතනසමාපත්තිං නිස්සිතො අස්සිතො අල්ලීනො{6} උපගතො සමුපගතො අජ්ඣොසිතො අධිමුත්තොති ‘ආකිඤ්චඤ්ඤං නිස්සිතො හිත්වමඤ්ඤං. ‘"
                    }
                ],
                "footnotes": [
                    {
                        "type": "footnote",
                        "text": "1. රත්තන්ති-ස්යා"
                    },
                    {
                        "type": "footnote",
                        "text": "2. භවසංසාරක්ඛයං-ප, ව, වි"
                    },
                    {
                        "type": "footnote",
                        "text": "3. හිත්වාමඤ්ඤං-ව, වි, මඡසං, -ස"
                    },
                    {
                        "type": "footnote",
                        "text": "4. තිට්ඨෙය්යං සො-ව, වි,"
                    },
                    {
                        "type": "footnote",
                        "text": "5. අනානුවායි-ප, ව, වි-ස"
                    },
                    {
                        "type": "footnote",
                        "text": "6. නිස්සිතො අල්ලීනො-ව, වි, මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 228,
            "pali": {
                "entries": [
                    {
                        "type": "paragraph",
                        "text": "**සඤ්ඤාවිමොක්ඛෙ පරමෙධිමුත්තො**ති ‘සඤ්ඤාවිමොක්ඛා’ වුච්චන්ති සත්තසඤ්ඤාසමාපත්තියො, යාවතා සඤ්ඤාසමාපත්තී, තාසං{1} ආකිඤ්චඤ්ඤායතනසමාපත්ති විමොක්ඛො අග්ගො ච සෙට්ඨො ච විසෙට්ඨො ච පාමොක්ඛො ච උත්තමො ච පවරො ච, **පරමෙ** අග්ගෙ සෙට්ඨෙ විසෙට්ඨෙ පාමොක්ඛෙ උත්තමෙ පවරෙ අධිමුත්තිවීමොක්ඛෙන අධිමුත්තො තත්රාධිමුත්තො තච්චරිතො තබ්බහුලො තග්ගරුකො තන්තින්නො තප්පොණො තප්පබ්භාරො තදධිමුත්තො තදධිපතෙය්යොති ‘සඤ්ඤාවිමොක්ඛෙ පරමෙධිමුත්තො.’"
                    },
                    {
                        "type": "paragraph",
                        "text": "**තිට්ඨෙ නු සො තත්ථ අනානුයායී**ති ‘තිට්ඨෙ නූ’ති සංසයපුච්ඡා විමතිපුච්ඡා ද්වෙළ්හකපුච්ඡා අනෙකංසපුච්ඡා ‘එවං නු ඛො න නු ඛො කින්නු ඛො කථන්නුඛො’ති ‘තිට්ඨෙ නු’. **තත්ථා**ති ආකිඤ්චඤ්ඤායතනෙ, **අනානුයායී**{2}ති අනානුයායී අවිච්චමානො,{3} අවිගච්ඡමානො අනන්තරධායමානො අපරිහායමානො, අථවා අරජ්ජමානො අදුස්සමානො අමුය්හමානො අකිලිස්සමානොති ‘තිට්ඨෙ නු සො තත්ථ අනානුයායී.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“සබ්බෙසු කාමෙසු යො වීතරාගො (ඉච්චායස්මා උපසීවො)\nආකිඤ්චඤ්ඤං නිස්සිතො හිත්වමඤ්ඤං,\nසඤ්ඤාවිමොක්ඛෙ පරමෙධිමුත්තො\nතිට්ඨෙ නු සො තත්ථ අනානුයායී”ති.",
                        "level": 2
                    },
                    {
                        "type": "heading",
                        "text": "6-4",
                        "level": 1
                    },
                    {
                        "type": "gatha",
                        "text": "සබ්බෙසු කාමෙසු යො වීතරාගො (උපසීවාති භගවා)\nආකිඤ්චඤ්ඤං නිස්සිතො හිත්වමඤ්ඤං,\nසඤ්ඤාවිමොක්ඛෙ පරමෙධිමුත්තො{4}\nතිට්ඨෙය්ය සො තත්ථ අනානුයායී.",
                        "level": 2
                    },
                    {
                        "type": "paragraph",
                        "text": "**සබ්බෙසු කාමෙසු සො වීතරාගො**ති ‘සබ්බෙසූ’ති සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං ‘සබ්බෙසූ’ති. **කාමෙසූ**ති ’කාමා’ති උද්දානතො ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. **සබ්බෙසු කාමෙසු යො වීතරාගො**ති සබ්බෙසු කාමෙසු යො වීතරාගො -පෙ- පටිනිස්සට්ඨරාගො වික්ඛම්භනතොති ‘සබ්බෙසු කාමෙසු යො වීතරාගො.’"
                    }
                ],
                "footnotes": [
                    {
                        "type": "footnote",
                        "text": "1. සඤ්ඤාසමාපත්තීනං-මඡසං, ස්යා"
                    },
                    {
                        "type": "footnote",
                        "text": "2. අනානුවායි-කත්ථචි"
                    },
                    {
                        "type": "footnote",
                        "text": "3. අධෙව මානො-ස්යා"
                    },
                    {
                        "type": "footnote",
                        "text": "4. පරමෙවිමුත්තො-ව, වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 230,
            "pali": {
                "entries": [
                    {
                        "type": "paragraph",
                        "text": "**උපසීවාති භගවා**ති ‘උපසීවා’ති භගවා තං බ්රාහ්මණං නාමෙන ආලපති, **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං භගවාති ‘උපසීවාති භගවා. ‘"
                    },
                    {
                        "type": "paragraph",
                        "text": "**ආකිඤ්චඤ්ඤං නිස්සයො හිත්වමඤ්ඤ**න්ති හෙට්ඨිමා ඡ සමාපත්තියො හිත්වා චජිත්වා පරිච්චජිත්වා අතික්කමිත්වා සමතික්කමිත්වා වීතිවත්තිත්වා ආකිඤ්චඤ්ඤායතනසමාපත්තිං නිස්සිතො අස්සිතො අල්ලීනො උපගතො සමුපගතො අජ්ඣොසිතො අධිමුත්තොති ‘ආකිඤ්චඤ්ඤං නිස්සිතො හිත්වමඤ්ඤං’"
                    },
                    {
                        "type": "paragraph",
                        "text": "**සඤ්ඤාවිමොක්ඛෙ පරමෙධිමුත්තො**ති ‘සඤ්ඤාවිමොක්ඛා’ වුච්චන්ති සත්තසඤ්ඤාසමාපත්තියො, යාවතා සඤ්ඤාසමාපත්තී තාසං ආකිඤ්චඤ්ඤායතනසමාපත්තිවිමොක්ඛො අග්ගො ච සෙට්ඨො ච විසෙට්ඨො ච පාමොක්ඛො ච උත්තමො ච පවරො ච, පරමෙ අග්ගෙ සෙට්ඨෙ විසෙට්ඨෙ පාමොක්ඛෙ උත්තමෙ පවරෙ අධිමුත්තිවිමොක්ඛෙනාධිමුත්තො තත්රාධිමුත්තො තදධිමුත්තො -පෙ- තදධිපතෙය්යොති ‘සඤ්ඤාවිමොක්ඛෙ පරමෙධිමුත්තො. ‘"
                    },
                    {
                        "type": "paragraph",
                        "text": "**තිට්ඨෙය්ය සො තත්ථ අනානුයායී**ති ‘තිට්ඨෙය්යා’ති තිට්ඨෙය්ය සට්ඨිකප්පසහස්සානි, **තත්ථා**ති ආකිඤ්චඤ්ඤායතනෙ. **අනානුයායී**ති අනානුයායී අවිච්චමානො අවිගච්ඡමානො{1} අනන්තරධායමානො අපරිහායමානො, අථවා අරජ්ජමානො අදුස්සමානො අමුය්හමානො අකිලිස්සමානොති ‘තිට්ඨෙය්ය සො තත්ථ අනානුයායී.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සබ්බෙසුකාමෙසු යො වීතරාගො (උපසීවාති භගවා)\nආකිඤ්චඤ්ඤං නිස්සිතො හිත්වමඤ්ඤං,\nසඤ්ඤාවිමොක්ඛෙ පරමෙධිමුත්තො\nතිට්ඨෙය්ය සො තත්ථ අනානුයායී”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අධිගච්ඡමානො-ව, වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 232,
            "pali": {
                "entries": [
                    {
                        "type": "heading",
                        "text": "6-5",
                        "level": 1
                    },
                    {
                        "type": "gatha",
                        "text": "තිට්ඨෙ චෙ සො තත්ථ අනානුයායී\nපූගම්පි වස්සානං{1} සමන්තචක්ඛු,\nතත්ථෙව සො සීතිසියා{2} විමුත්තො\nචවෙථ{3} විඤ්ඤාණං තථාවිධස්ස,",
                        "level": 2
                    },
                    {
                        "type": "paragraph",
                        "text": "**තිට්ඨෙ චෙ සො තත්ථ අනානුයායී**ති සචෙ සො තිට්ඨෙය්ය සට්ඨිකප්පසහස්සානි: **තත්ථා**ති ආකිඤ්චඤ්ඤායතනෙ. **අනානුයායී**ති අනානුයායී අවිච්චමානො අවිගච්ඡමානො අනන්තරධානමානො අපරිහායමානො. අථවා අරජ්ජමානො අදුස්සමානො අමුය්හමානො අකිලිස්සමානොති ‘තිට්ඨෙ චෙ සො තත්ථ අනානුයායී.’"
                    },
                    {
                        "type": "paragraph",
                        "text": "**පූගම්පි වස්සානං සමන්ත චක්ඛූ**ති ‘පූගම්පි වස්සාන’න්ති පූගම්පි වස්සානං බහූනි වස්සානි බහූනි වස්සසතානි බහූනි වස්සසහස්සානි බහූනි වස්සසතසහස්සානි බහූනි කප්පානි බහූනි කප්පසතානි බහූනි කප්පසහස්සානි බහූනි කප්පසතසහස්සානි. **සමන්තචක්ඛූ**ති ‘සමන්තචක්ඛු’ වුච්චති සබ්බඤ්ඤුතඤාණං -පෙ- තථාගතො තෙන සමන්තචක්ඛූ’ති ’පූගම්පි වස්සානං{1} සමන්තචක්ඛු’"
                    },
                    {
                        "type": "paragraph",
                        "text": "**තත්ථෙව සො සීතිසියා විමුත්තො චවෙථ විඤ්ඤාණං තථාවිධස්සා**ති තත්ථෙව සො සීතීභාවමනුප්පත්තො නිච්චො ධුවො සස්සතො අවිපරිනාමධම්මො සස්සතිසමං තථෙව තිට්ඨෙය්ය.’ අථවා තස්ස විඤ්ඤාණං චවෙය්ය උච්ඡිජ්ජෙය්ය නස්සෙය්ය විනස්සෙය්ය න භවෙය්ය{4} පුනබ්භව පටිසන්ධිවිඤ්ඤාණං නිබ්බත්තෙය්ය කාමධාතුයා වා රූපධාතුයා වා අරූපධාතුයා වා’ති ආකිඤ්චඤ්ඤායතනං සමාපන්නස්ස{5} සස්සතඤ්ච උච්ඡෙදඤ්ච පුච්ඡති උදාහු තත්ථෙව අනුපාදිසෙසාය නිබ්බානධාතුයා පරිනිබ්බායෙය්ය අථවා තස්ස විඤ්ඤාණං චවෙය්ය, පුන පටිසන්ධිවිඤ්ඤාණං නිබ්බත්තෙය්ය කාමධාතුයා වා රූපධාතුයා වා අරූපධාතුයා වා’ති ආකිඤ්චඤ්ඤායතනං උපපන්නස්ස පරිනිබ්බානඤ්ච පටිසන්ධිඤ්ච පුච්ඡති{6}. **තථා විධස්සා**ති තථාවිධස්ස තාදිසස්ස තස්සණ්ඨිතස්ස{7} තප්පකාරස්ස තප්පටිභාගස්ස{8} ආකිඤ්චඤ්ඤායතනං උපපන්නස්සාති තත්ථෙව සො සීතිසියා විමුත්තො චවෙථ විඤ්ඤාණං තථාවිධස්ස’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“තිට්ඨෙ වෙ සො තත්ථ අනානුයායී\nපූගම්පි වස්සානං සමන්තචක්ඛු,\nතත්ථෙව සො සීතිසියා විමුත්තො\nචවෙථ විඤ්ඤාණං තථාවිධස්සා”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පූගම්පි වස්සානි-ප, ව, වී, මඡසං, පූ"
                    },
                    {
                        "type": "footnote",
                        "text": "2. තත්ථෙව හොසීති-පන,\nතත්ථෙව සාපීතියා-ව, වි"
                    },
                    {
                        "type": "footnote",
                        "text": "3. භාවෙථ-ව, වි"
                    },
                    {
                        "type": "footnote",
                        "text": "4. චවෙය්ය-ප, ව, වි, ක\nභවෙය්යාති-මඡසං"
                    },
                    {
                        "type": "footnote",
                        "text": "5. උප්පන්නස්ස-පන"
                    },
                    {
                        "type": "footnote",
                        "text": "6. වුච්චති-පන"
                    },
                    {
                        "type": "footnote",
                        "text": "7. තස්සත්ථිතස්ස-පන"
                    },
                    {
                        "type": "footnote",
                        "text": "8. තප්පටිභානස්ස-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 234,
            "pali": {
                "entries": [
                    {
                        "type": "heading",
                        "text": "6-6",
                        "level": 1
                    },
                    {
                        "type": "gatha",
                        "text": "අච්චී යථා වාතවෙගෙන ඛිත්තා (උපසීවා’ති භගවා)\nඅත්ථං පලෙති න උපෙති සඞ්ඛං\nඑවං මුනී නාමකායා විමුත්තො\nඅත්ථං පලෙති න උපෙති සඞ්ඛං.",
                        "level": 2
                    },
                    {
                        "type": "paragraph",
                        "text": "**අච්චී යථා වාතවෙගෙන ඛිත්තා**ති-‘අච්චි’ වුච්චති ජාලසිඛා. **වාතා**ති පුරත්ථිමා වාතා, පච්ඡිමා වාතා, උත්තරා වාතා, දක්ඛිණා වාතා, සරජා වාතා, අරජා වාතා,{1} සීතා වාතා, උණ්හා වාතා, පරිත්තා වාතා, අධිමත්තා වාතා, කාළවාතා,{2} වෙරම්භවාතා, පක්ඛවාතා, සුපණ්ණවාතා, තාලපණ්ණවාතා, විධූපනවාතා, **වාතවෙගෙන ඛිත්තා**ති වාතවෙගෙන ඛිත්තා උක්ඛිත්තා නුන්නා පනුන්නා ඛම්භිතා වික්ඛම්භිතාති ‘අච්චි යථා වාතවෙගෙන ඛිත්තා, ‘**උපසීවාති භගවා’**."
                    },
                    {
                        "type": "paragraph",
                        "text": "**අත්ථං පලෙති න උපෙති සඞ්ඛ**න්ති-‘අත්ථං පලෙතී’ති අත්ථං පලෙති, අත්ථං ගමෙති, අත්ථං ගච්ඡති, නිරුජ්ඣති, වූපසමති, පටිප්පස්සම්භති. **න උපෙති සඞ්ඛ**න්ති සඞ්ඛං න උපෙති, උද්දෙසං න උපෙති, ගණනං න උපෙති, පණ්ණත්තිං න උපෙති, පුරත්ථිමං වා දිසං ගතො, පච්ඡිමං වා දිසං ගතො, උත්තරං වා දිසං ගතො, දක්ඛිණං වා දිසං ගතො, උද්ධං වා ගතො, අධො වා ගතො, තිරියං වා ගතො, විදිසං වා ගතොති සො හෙතු නත්ථි, පච්චයො නත්ථි, කාරණං නත්ථි යෙන සඞ්ඛං ගච්ඡෙය්යාති අත්ථං පලෙති න උපෙති සඞ්ඛං."
                    },
                    {
                        "type": "paragraph",
                        "text": "**එවං මුනී නාමකායා විමුත්තො**ති ‘එව’න්ති ඔපම්මසම්පටිපාදනං, **මුනී**ති ‘මොනං’ වුච්චති ඤාණං, -පෙ- සඞ්ගජාල මතිච්ච සො මුනී. **නාමකායා විමුත්තො**ති සො මුනි පකතියා පුබ්බෙව රූපකායා විමුත්තො, තදඞ්ගසමතික්කමා වික්ඛම්භනප්පහානෙන පහීනො, තස්ස මුනිනො භවන්තං ආගම්ම චත්තාරො අරියමග්ගා පටිලද්ධා හොන්ති, චතුන්නං අරියමග්ගානං පටිලද්ධත්තා නාමකායො ච රූපකායො ච පරිඤ්ඤාතා හොන්ති, නාමකායස්ස ච රූපකායස්ස ච පරිඤ්ඤාතත්තා නාමකායා ච රූපකායා ච මුත්තො විමුත්තො සුවිමුත්තො අච්චන්තං අනුපාදාවිමොක්ඛෙනාති ‘එවං, මුනී නාමාකායා විමුත්තො.’"
                    }
                ],
                "footnotes": [
                    {
                        "type": "footnote",
                        "text": "1. අසරජාවාතා-පන"
                    },
                    {
                        "type": "footnote",
                        "text": "2. කාළවාතාති-පන-පොත්ථකෙ නත්ථි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 236,
            "pali": {
                "entries": [
                    {
                        "type": "paragraph",
                        "text": "**අත්ථං පලෙති න උපෙති සඞ්ඛන්ති** ‘අත්ථං පලෙතී’ති: අනාපාදිසෙසාය නිබ්බානධාතුයා පරිනිබ්බායති, **න උපෙති සඞ්ඛන්ති**: අනුපාදිසෙසාය නිබ්බානධාතුයා පරිනිබ්බුතො සඞ්ඛං න උපෙති උද්දෙසං න උපෙති ගණනං න උපෙති, පණ්ණත්තිං න උපෙති, ඛත්තියොති වා බ්රාහ්මණොති වා වෙස්සොති වා සුද්දොති වා ගහට්ඨොති වා පබ්බජිතොති වා දෙවොති වා මනුස්සොති වා රූපීති වා අරූපීති වා සඤ්ඤීති වා අසඤ්ඤීති වා නෙවසඤ්ඤීනාසඤ්ඤීති වා සො හෙතු නත්ථි, පච්චයො නත්ථි, කාරණං නත්ථි, යෙන සඞ්ඛං ගච්ඡෙය්යාති ‘අත්ථං පලෙති න උපෙති සඞ්ඛං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අච්චි යථා වාතවෙගෙන ඛිත්තා (උපසීවාති භගවා)\nඅත්ථං පලෙති න උපෙති සඞ්ඛං,\nඑවං මුනී නාමකායා විමුත්තො\nඅත්ථං පලෙති න උපෙති සඞ්ඛන්ති”.",
                        "level": 2
                    },
                    {
                        "type": "heading",
                        "text": "6-7",
                        "level": 1
                    },
                    {
                        "type": "gatha",
                        "text": "අත්ථං ගතො සො උද වා නත්ථි\nඋදාහු වෙ සස්සතියා අරොගො,\nතං මෙ මුනී සාධු වියාකරොහි\nතථා හි තෙ විදිතො එස ධම්මො.",
                        "level": 2
                    },
                    {
                        "type": "paragraph",
                        "text": "**අත්ථං ගතො සො උදවා සො නත්ථී**ති: සො අත්ථං ගතො උදාහු නත්ථි, සො නිරුද්ධො උච්ඡින්නො විනට්ඨොති ‘අත්ථං ගතො සො උදවා සො නත්ථි’."
                    },
                    {
                        "type": "paragraph",
                        "text": "**උදාහු වෙ සස්සතියා අරොගො**ති ‘උදාහු නිච්චො ධුවො සස්සතො අවිපරිනාමධම්මො සස්සතිසමං තථෙව තිට්ඨෙය්යාති ‘උදාහු වෙ සස්සතියා අරොගො.’"
                    },
                    {
                        "type": "paragraph",
                        "text": "**තං මෙ මුනී සාධු වියාකරොහී**ති ‘ත’න්ති: යං පුච්ඡාමි, යං යාචාමි, යං අජ්ඣෙසාමි, යං පසාදෙමි. **මුනී**ති ‘මොනං’ වුච්චති ඤාණං -පෙ- සඞ්ගජාලමතිච්ච සො මුනී. **සාධු වියාකරොහී**ති: සාධු ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති ‘තං මෙ මුනී සාධු වියාකරොහි’."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 238,
            "pali": {
                "entries": [
                    {
                        "type": "paragraph",
                        "text": "**තථා හි තෙ විදිතො එස ධම්මො**ති: තථා හි තෙ විදිතො තුලිතො තීරිතො විභූතො විභාවිතො එස ධම්මොති ‘තථා හි තෙ විදිතො එස ධම්මො’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“අත්ථං ගතො සො උද වා සො නත්ථි\nඋදාහු වෙ සස්සතියා අරොගො,\nතං මෙ මුනී සාධු වියාකරොහි\nතථා හි තෙ විදිතො එස ධම්මො”ති.",
                        "level": 2
                    },
                    {
                        "type": "heading",
                        "text": "6-8",
                        "level": 1
                    },
                    {
                        "type": "gatha",
                        "text": "අත්ථං ගතස්ස න පමාණමත්ථි (උපසීවාති භගවා)\nයෙන නං වජ්ජු{1} තං තස්ස නත්ථි,\nසබ්බෙසු ධම්මෙසු සමූහතෙසු\nසමූහතා වාදපථාපි සබ්බෙ.",
                        "level": 2
                    },
                    {
                        "type": "paragraph",
                        "text": "**අත්ථං ගතස්ස න පමාණමත්ථී**ති: ‘අත්ථං ගතස්සා’ති අනුපාදිසෙසාය නිබ්බානධාතුයා පරිනිබ්බුතස්ස රූපපමාණං නත්ථි, වෙදනාපමාණං නත්ථි, සඤ්ඤාපමාණං නත්ථි, සංඛාරපමාණං නත්ථි, විඤ්ඤාණපමාණං නත්ථි. නත්ථි න සන්තී න සංවිජ්ජති නූපලබ්භති. පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪන්ති ‘අත්ථං ගතස්ස න පමාණමත්ථි. උපසීවාති භගවාති -පෙ-"
                    },
                    {
                        "type": "paragraph",
                        "text": "**යෙන නං වජ්ජු තං තස්ස නත්ථී**ති: යෙන රාගෙන වදෙය්යුං, යෙන දොසෙන වදෙය්යුං, යෙන මොහෙන වදෙය්යුං, යෙන මානෙන වදෙය්යුං, යාය දිට්ඨියා වදෙය්යුං, යෙන උද්ධච්චෙන වදෙය්යුං, යාය විචිකිච්ඡාය වදෙය්යුං, යෙහි අනුසයෙහි වදෙය්යුං, රත්තොති වා දුට්ඨොති වා මූළ්හොති වා විනිබද්ධොති වා පරාමට්ඨොති වා වික්ඛෙපගතොති වා අනිට්ඨඞ්ගතොති වා ථාමගතොති වා තෙ අභිසඞ්ඛාරා පහීනා, අභිසඞ්ඛාරානං පහීනත්තා ගතියා යෙන වදෙය්යුං නෙරයිකොති වා තිරච්ඡානයොනිකොති වා පෙත්තිවිසයිකොති වා මනුස්සොති වා දෙවොති වා රූපීති වා අරූපීති වා සඤ්ඤීති වා අසඤ්ඤීති වා නෙවසඤ්ඤීනාසඤ්ඤීති වා සො හෙතු නත්ථි, පච්චයො නත්ථි, කාරණං නත්ථි, යෙන වදෙය්යුං කථෙය්යුං භණෙය්යුං දීපෙය්යුං වොහරෙය්යුන්ති ‘යෙන නං වජ්ජු තං තස්ස නත්ථි. ‘"
                    }
                ],
                "footnotes": [
                    {
                        "type": "footnote",
                        "text": "1. වජ්ජුං-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 240,
            "pali": {
                "entries": [
                    {
                        "type": "paragraph",
                        "text": "**සබ්බෙසු ධම්මෙසු සමූහතෙ**සූති: සබ්බෙසු ධම්මෙසු සබ්බෙසු ඛන්ධෙසු සබ්බෙසු ආයතනෙසු සබ්බෙසු ධාතුසු{1} සබ්බාසු ගතිසු සබ්බාසු උපපත්තිසු සබ්බාසු පටිසන්ධිසු සබ්බෙසු භවෙසු සබ්බෙසු සංසාරෙසු සබ්බෙසු වට්ටෙසු ඌහතෙසු සමූහතෙසු උද්ධතෙසු සමුද්ධතෙසු උප්පාටිතෙසු සමුප්පාටිතෙසු පහීනෙසු සමුච්ඡින්නෙසු වූපසන්නෙසු පටිප්පස්සද්ධෙසු අභබ්බුප්පත්තිකෙසු ඤාණග්ගිනා දඩ්ඪෙසූති ‘සබ්බෙසු ධම්මෙසු සමූහතෙසු.’"
                    },
                    {
                        "type": "paragraph",
                        "text": "**සමූහතා වාදපථාපි සබ්බෙ**ති: ‘වාදපථා’ වුච්චන්ති කිලෙසා ච ඛන්ධා ච අභිසංඛාරා ච, තස්ස වාදා ච වාදපථා ච අධිවචනානි ච අධිවචනපථා ච නිරුත්තී ච නිරුත්තිපථා ච පඤ්ඤත්තී ච පඤ්ඤත්තිපථා ච ඌහතා සමූහතා උද්ධතා සමුද්ධතා උප්පාටිතා සමුප්පාටිතා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති ‘සමූහතා වාදපථාපි සබ්බෙ.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අත්ථං ගතස්ස න පමාණමත්ථි (උපසීවාති භගවා)\nයෙන නං වජ්ජු තං තස්ස නත්ථි,\nසබ්බෙසු ධම්මෙසු සමූහතෙසු\nසමූහතා වාදපථාපි සබ්බෙ”ති.",
                        "level": 2
                    },
                    {
                        "type": "paragraph",
                        "text": "සහ ගාථාපරියොසානා යෙ තෙ බ්රාහ්මණෙන සද්ධිං -පෙ- පඤ්ජලිකො නමස්සමානො නිසින්නො හොති: ‘සත්ථා මෙ භන්තෙ භගවා සාවකො හමස්මී’ති."
                    },
                    {
                        "type": "centered",
                        "text": "උපසීවසුත්තනිද්දෙසො ඡට්ඨො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සබ්බාසු, ධාතුසු-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 242,
            "pali": {
                "entries": [
                    {
                        "type": "heading",
                        "text": "7. නන්ද සුත්තනිද්දෙසො",
                        "level": 2
                    },
                    {
                        "type": "heading",
                        "text": "7-1",
                        "level": 1
                    },
                    {
                        "type": "gatha",
                        "text": "සන්ති ලොකෙ මුනයො (ඉච්චායස්මා නන්දො)\nජනා වදන්ති තයිදං කථංසු,\nඤාණූපපන්නං නො මුනිං වදන්ති{1}\nඋදාහු වෙ ජීවිතෙනූප්පන්නං{2}",
                        "level": 2
                    },
                    {
                        "type": "paragraph",
                        "text": "**සන්ති ලොකෙ මුනයො**ති ‘සන්තී’ති සන්ති සංවිජ්ජන්ති අත්ථි උපලබ්භන්ති. **ලොකෙ**ති අපාය ලොකෙ -පෙ- ආයතනලොකෙ. මුනයො ති මුනිනාමකා ආජීවකා නිගණ්ඨා ජටිලා තාපසා, ‘සන්ති ලොකෙ මුනයො’ -පෙ- ඉච්චායස්මා නන්දො."
                    },
                    {
                        "type": "paragraph",
                        "text": "**ජනා වදන්ති තයිදං කථංසූ**ති ‘ජනා’ති ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා ච. **වදන්තී**ති කථෙන්තී භණන්ති දීපයන්ති වොහරන්ති. **තයිදං කථංසූ**ති සංසයපුච්ඡා, විමතිපුච්ඡා, ද්වෙළ්හපුච්ඡා, අනෙකංසපුච්ඡා, එවන්නු ඛො න නුඛො කින්නු ඛො කථන්නු ඛොති ‘ජනා වදන්ති තයිදං කථංසු.’"
                    },
                    {
                        "type": "paragraph",
                        "text": "**ඤාණූපපන්නං නො මුනිං වදන්තී**ති අට්ඨසමාපත්තිඤාණෙන වා පඤ්චාභිඤ්ඤාඤාණෙන වා උපෙතං සමුපෙතං උපගතං සමුපගතං උපපන්නං සම්පන්නං{3} සමන්නාගතං මුනිං වදන්ති කථෙන්ති භණන්ති දීපයන්ති වොහරන්තීති ‘ඤාණූපපන්නං නො මුනිං වදන්ති’."
                    },
                    {
                        "type": "paragraph",
                        "text": "**උදාහු වෙ ජීවිතෙනූපපන්න**න්ති උදාහු අනෙකවිධලූඛජීවිතානුයොගෙන උපෙතං සමුපෙතං උපගතං සමුපගතං උප්පන්නං සම්පන්නං සමන්නාගතං මුනිං වදන්ති කථෙන්ති භණන්ති දීපයන්ති වොහරන්තීති ‘උදාහු වෙ ජීවිතෙනූපපන්නං.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“සන්ති ලොකෙ මුනයො (ඉච්චායස්මා නන්දො)\nජනා වදන්ති තයිදං කථංසු,\nඤාණූපපන්නං නො මුනිං වදන්ති\nඋදාහු වෙ ජීවිතෙනූපපන්නං”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. මුනී නො වදන්ති-මඡසං, ස්යා\nමුනිං නො වදන්ති-ස"
                    },
                    {
                        "type": "footnote",
                        "text": "2. ජීවිකෙනූපපන්නං-ස්යා"
                    },
                    {
                        "type": "footnote",
                        "text": "3. සමුපපන්නං-මඡසං, ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 244,
            "pali": {
                "entries": [
                    {
                        "type": "heading",
                        "text": "7-2",
                        "level": 1
                    },
                    {
                        "type": "gatha",
                        "text": "න දිට්ඨියා න සුතියා න ඤාණෙන\nමුනීධ නන්ද, කුසලා වදන්ති,\nවිසෙනීකත්වා අනීඝා නිරාසා\nචරන්ති යෙ තෙ මුනයොති බ්රූමි.",
                        "level": 2
                    },
                    {
                        "type": "paragraph",
                        "text": "**න දිට්ඨියා න සුතියා න ඤාණෙනා**ති ‘න දිට්ඨියා’ති න දිට්ඨසුද්ධියා, **න සුතියා**ති න සුතසුද්ධියා, **න ඤාණෙනා**ති නපි අට්ඨසමාපත්තිඤාණෙන, නපි පඤ්චාභිඤ්ඤාඤාණෙන, නපි මිච්ඡාඤාණෙනාති ‘න දිට්ඨියා න සුතියා න ඤාණෙන’."
                    },
                    {
                        "type": "paragraph",
                        "text": "**මුනීධ නන්ද කුසලා වදන්තී**ති ‘කුසලා’ති යෙ තෙ ඛන්ධකුසලා ධාතුකුසලා ආයතනකුසලා පටිච්චසමුප්පාදකුසලා සතිපට්ඨානකුසලා සම්මප්පධානකුසලා ඉද්ධිපාදකුසලා ඉන්ද්රියකුසලා බලකුසලා බොජ්ඣඞ්ගකුසලා මග්ගකුසලා ඵලකුසලා නිබ්බානකුසලා, තෙ කුසලා දිට්ඨසුද්ධියා වා සුතසුද්ධියා වා අට්ඨසමාපත්තිඤාණෙන වා පඤ්චාභිඤ්ඤාඤාණෙන වා මිච්ඡාඤාණෙන වා දිට්ඨෙන වා සුතෙන වා උපෙතං සමුපෙතං උපගතං සමුපගතං උප්පන්නං සම්පන්නං සමන්නාගතං මුනිං න වදන්ති න කථෙන්ති න භණන්ති න දීපයන්ති න වොහරන්තීති ‘මුනීධ නන්ද කුසලා වදන්ති.’"
                    },
                    {
                        "type": "paragraph",
                        "text": "**විසෙනිකත්වා අනීඝා නිරාසා චරන්ති යෙ තෙ මුනයොති බ්රූමී**ති: ‘සෙනා’ වුච්චති මාරසෙනා, කායදුච්චරිතං මාරසෙනා, වචීදුච්චරිතං මාරසෙනා, මනොදුච්චරිතං මාරසෙනා, රාගො මාරසෙනා, දොසො මාරසෙනා, මොහො මාරසෙනා, කොධො මාරසෙනා, උපනාහො මාරසෙනා, මක්ඛො-පළාසො-ඉස්සා-මච්ඡරියං-මායා-සාඨෙය්යං-ථම්භො-සාරම්භො-මානො-අතිමානො-මදො-පමාදො-සබ්බෙ කිලෙසා-සබ්බෙ දුච්චරිතා-සබ්බෙ දරථා-සබ්බෙ පරිළාහා-සබ්බෙ සන්තාපා-සබ්බාකුසලාභිසඞ්ඛාරා මාරසෙනා."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "gatha",
                        "text": "1. “කාමා තෙ පඨමා සෙනා දුතියා අරති වුච්චති\nතතියා ඛුප්පිපාසා තෙ චතුත්ථි තණ්හා පවුච්චති.",
                        "level": 1
                    },
                    {
                        "type": "gatha",
                        "text": "2. පඤ්චමී{1} ථීනමිද්ධං තෙ ඡට්ඨා භිරු පවුච්චති\nසත්තමි විචිකිච්ඡා තෙ මක්ඛො ථම්භො තෙ අට්ඨමා{2}",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. පංචමං-ව, වි, මඡසං ස්යා."
                    },
                    {
                        "type": "footnote",
                        "text": "2. අට්ඨමො-මඡසං, ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 246,
            "pali": {
                "entries": [
                    {
                        "type": "gatha",
                        "text": "3. ලාභො සිලොකො සක්කාරො මිච්ඡාලද්ධො ච යො යසො\nයො චත්තානං සමුක්කංසෙ පරෙ ච අවජානති.{1}",
                        "level": 1
                    },
                    {
                        "type": "gatha",
                        "text": "4. එසා නමුචි තෙ{2} සෙනා කණ්හස්සාභිප්පහාරිණි\nන නං අසූරො ජිනාති ජෙත්වා ච ලභතෙ සුඛ”න්ති{a}",
                        "level": 1
                    },
                    {
                        "type": "paragraph",
                        "text": "යතො චතුභි අරියමග්ගෙභි සබ්බා ච මාරසෙනා, සබ්බෙ ච පටිසෙනිකරා කිලෙසා ජිතා ච පරාජිතා ච භග්ගා. විප්පලුග්ගා{3} පරම්මුඛා තෙන වුච්චන්ති{4} ‘විසෙනිකත්වා’. **අනීඝා**ති: රාගො නීඝො, දොසො නීඝො, මොහො නීඝො, කොධො නීඝො, උපනාහො නීඝො, -පෙ- සබ්බාකුසලාභිසංඛාරා නීඝා, යෙසං එතෙ නීඝා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චන්ති ‘අනීඝා’ **නිරාසා**ති: ‘ආසා’ වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං.”{b} යෙසං එසා ආසා තණ්හා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා තෙ වුච්චන්ති ‘නිරාසා’. යෙති: අරහන්තො ඛීණාසවා. **විසෙනිකත්වා අනීඝා නිරාසා චරන්ති යෙ තෙ මුනයොති බ්රූමී**ති: යෙ තෙ විසෙනිංකත්වා අනීඝා ච නිරාසා ච චරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්ති, තෙ ලොකෙ ‘මුනයො’ති බ්රූමි, ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උස්සානීකරොමි පකාසෙමීති. ‘විසෙනිකත්වා අනීඝා නිරාසා චරන්ති යෙ තෙ මුනයොති බ්රූමි.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න දිට්ඨියා න සුතියා න ඤාණෙන\nමුනීධ නන්ද, කුසලා වදන්ති,\nවිසෙනි කත්වා අනීඝා නිරාසා\nචරන්ති යෙ තෙ මුනයොති බ්රූමී”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අවජානාති-මඡසං"
                    },
                    {
                        "type": "footnote",
                        "text": "2. තෙ, න මුචි-ස්යා."
                    },
                    {
                        "type": "footnote",
                        "text": "3. විප්පලුත්තා-ස්යා, පන."
                    },
                    {
                        "type": "footnote",
                        "text": "4. තෙ, වුච්චන්ති-ස්යා."
                    },
                    {
                        "type": "footnote",
                        "text": "a. සුත්ත නිපාත-පධාන සුත්ත."
                    },
                    {
                        "type": "footnote",
                        "text": "b. ධම්මසඞ්ගණි-චිත්තුප්පාද කණ්ඩ-"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 248,
            "pali": {
                "entries": [
                    {
                        "type": "heading",
                        "text": "7-3",
                        "level": 1
                    },
                    {
                        "type": "gatha",
                        "text": "යෙ කෙචි’මෙ සමණබ්රාහ්මණා සෙ (ඉච්චායස්මා නන්දො)\nදිට්ඨෙන සුතෙනාපි{1} වදන්ති සුද්ධිං\nසීලබ්බතෙනාපි වදන්ති සුද්ධිං\nඅනෙකරූපෙන වදන්ති සුද්ධිං\nකච්චිස්සූ{2} තෙ භගවා තත්ථ යතා චරන්තා{3}\nඅතාරු{4} ජාතිඤ්ච ජරඤ්ච මාරිස\nපුච්ඡාමි තං භගවා බ්රූහි මෙතං.",
                        "level": 2
                    },
                    {
                        "type": "paragraph",
                        "text": "**යෙ කෙචිමෙ සමණබ්රාහ්මණා සෙ**ති: ‘යෙ කෙචී’ති: සබ්බෙන සබ්බං සබ්බථා සබ්බං{5} අසෙසං නිස්සෙසං පරියාදියනවචනමෙතං ‘යෙ කෙචී’ති. **සමණා**ති: යෙ කෙචි ඉතො බහිද්ධා පබ්බජ්ජුපගතා පරිබ්බාජකසමාපන්නා. **බ්රාහ්මණා**ති: යෙ කෙචි භොවාදිකාති ‘යෙ කෙචි මෙ සමණබ්රාහ්මණාසෙ’ -පෙ- ‘ඉච්චායස්මා නන්දො. ‘"
                    },
                    {
                        "type": "paragraph",
                        "text": "**දිට්ඨෙන සුතෙනාපි වදන්ති සුද්ධි**න්ති: දිට්ඨෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති, කථෙන්ති, භණන්ති දීපයන්ති වොහරන්ති. සුතෙනපි සුද්ධිං විසුද්ධිං පරිසුද්ධිං මුත්තිං විමුත්තිං අපරිමුත්තිං වදන්ති, කථෙන්ති භණන්ති දීපයන්ති වොහරන්ති. දිට්ඨෙන සුතෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති, කථෙන්ති භණන්ති දීපයන්ති වොහරන්තීති ‘දිට්ඨෙන සුතෙනාපි වදන්ති සුද්ධිං’"
                    },
                    {
                        "type": "paragraph",
                        "text": "**සීලබ්බතෙනාපි වදන්ති සුද්ධි**න්ති: සීලෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්ති, වතෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්ති, සීලබ්බතෙනාපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති, දීපයන්ති වොහරන්තීති සීලබ්බතෙනාපි වදන්ති සුද්ධිං.’"
                    },
                    {
                        "type": "paragraph",
                        "text": "**අනෙක රූපෙන වදන්ති සුද්ධි**න්ති: අනෙකවිධවත{6} කොතුහලමඞ්ගලෙන{7} සුද්ධිං විසුද්ධිං පරිසුද්ධිං මුත්තිං විමුත්තිං පරිමුන්තිං වදන්ති, කථෙන්ති භණන්ති දීපයන්ති වොහරන්තීති ‘අනෙකරූපෙන වදන්ති සුද්ධිං’"
                    }
                ],
                "footnotes": [
                    {
                        "type": "footnote",
                        "text": "1. දිට්ඨස්සුතෙනාපි-මඡසං.\nදිට්ඨසුතෙනාපි-ප, ව, වි, ස්යා."
                    },
                    {
                        "type": "footnote",
                        "text": "2. කච්චිසු-කඨිකාවල.\nකිං විසු-ව, වි."
                    },
                    {
                        "type": "footnote",
                        "text": "3. යථා වදන්තා-ව, වි, ක."
                    },
                    {
                        "type": "footnote",
                        "text": "4. අතාදි-ව, වි, ක."
                    },
                    {
                        "type": "footnote",
                        "text": "5. අසෙස නිස්සෙසං-ස."
                    },
                    {
                        "type": "footnote",
                        "text": "6. අනෙක විවත්ත-ස්යා.\nඅනෙකවිධා වත-ව, වි, ක."
                    },
                    {
                        "type": "footnote",
                        "text": "7. කුතුහල මඞ්ගලෙන-පන, ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 250,
            "pali": {
                "entries": [
                    {
                        "type": "paragraph",
                        "text": "**කච්චිස්සු තෙ භගවා තත්ථ යතා චරන්තා**ති: ‘කච්චිස්සූ’ති: සංසයපුච්ඡා, විමතිපුච්ඡා, ද්වෙළ්හකපුච්ඡා, අනෙකංසපුච්ඡා, එවන්නු ඛො න නු ඛො කින්නු ඛො කථන්නු ඛොති ‘කච්චිස්සු. **‘තෙ**ති: දිට්ඨිගතිකා, **භගවා**ති ගාරවාධිවචනමෙතං -පෙ- සච්ඡිකා පඤ්ඤත්ති යදිදං භගවාති ‘කච්චිස්සූ තෙ භගවා. **‘තත්ථ යතා චරන්තා**ති: ‘තත්ථා’ති: සකාය දිට්ඨියා සකාය ඛන්තියා සකාය රුචියා සකාය ලද්ධියා. **යතාති**: යතා පටියතා{1} ගුත්තා ගොපිතා සංවුතා. **චරන්තා**ති: චරන්තා විහරන්තා{2} ඉරීයන්තා වත්තෙන්තා පාලෙන්තා යපෙන්තො යාපෙන්තාති ‘කච්චිස්සු තෙ භගවා තත්ථ යතා චරන්තා’."
                    },
                    {
                        "type": "paragraph",
                        "text": "**අතාරු{3} ජාතිඤ්ච ජරඤ්ච මාරිසා**ති: ජාතිජරාමරණං අතරිංසු, උත්තරිංසු පතරිංසු සමතික්කමිංසු වීතිවත්තිංසු. **මාරිසා**ති: පියවචනං ගරුවචනං සගාරවසප්පතිස්සාධිවචනමෙතං ‘මාරිසා’ති ‘අතාරු ජාතිඤ්ච ජරඤ්ච මාරිස.’"
                    },
                    {
                        "type": "paragraph",
                        "text": "**පුච්ඡාමි තං භගවා බ්රූහි මෙත**න්ති: ‘පුච්ඡාමි ත’න්ති: පුච්ඡාමි තං, යාචාමි තං, අජ්ඣෙසාමි තං, පසාදෙමි තං, කථයස්සු මෙති ‘පුච්ඡාමි තං.’ **භගවා**ති -පෙ- සච්ඡිකාපඤ්ඤත්ති යදිදං ‘භගවා’ති. **බ්රූහි මෙත**න්ති බ්රූහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානී කරොහි පකාසෙහීති. ‘පුච්ඡාමි තං භගවා බ්රූහි මෙතං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“යෙ කෙචි මෙ සමණබ්රාහ්මණො සෙ (ඉච්චායස්මා නන්දො)\nදිට්ඨෙන සුතෙනාපි වදන්ති සුද්ධිං,\nසීලබ්බතෙනාපි වදන්ති සුද්ධිං,\nඅනෙකරූපෙන වදන්ති සුද්ධිං,\nකච්චිස්සු තෙ භගවා තත්ථ යතා චරන්තා\nඅතාරු ජාතිඤ්ච ජරඤ්ච මාරිස,\nපුච්ඡාමි තං භගවා බ්රූහි මෙත”න්ති.",
                        "level": 2
                    },
                    {
                        "type": "heading",
                        "text": "7-4",
                        "level": 1
                    },
                    {
                        "type": "gatha",
                        "text": "යෙ කෙචිමෙ සමණබ්රාහ්මණාසෙ (නන්දාති භගවා)\nදිට්ඨෙන සුතෙනාපි වදන්ති සුද්ධිං\nසීලබ්බතෙනාපි වදන්ති සුද්ධිං\nඅනෙකරූපෙන වදන්ති සුද්ධිං,\nකිඤ්චාපි තෙ තත්ථ යතා චරන්ති\nනාතරිංසු ජාතිජරන්ති බ්රූමි.",
                        "level": 2
                    },
                    {
                        "type": "paragraph",
                        "text": "**යෙ කෙචිමෙ සමණබ්රාහ්මණාසෙති**: ‘යෙ කෙචී’ති: සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං යෙ කෙචීති සමණාති: යෙ කෙචි ඉතො බහිද්ධා පබ්බජ්ජූපගතා පරිබ්බාජකසමාපන්නා. **බ්රාහ්මණා**ති: යෙ කෙචි භොවාදිකාති ‘යෙ කෙචිමෙ සමණබ්රාහ්මණාසෙ’ **නන්දාති භගවා**ති. -පෙ-"
                    }
                ],
                "footnotes": [
                    {
                        "type": "footnote",
                        "text": "1. යත්තා පටියත්තා-මඡසං"
                    },
                    {
                        "type": "footnote",
                        "text": "2. චීචරනතා-පන."
                    },
                    {
                        "type": "footnote",
                        "text": "3. අතාරුං-පන"
                    },
                    {
                        "type": "footnote",
                        "text": "4. දිට්ඨසුතෙනාපි-ව, වි, ක, ස්යා.\nදිට්ඨස්සු තෙනාපි-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 252,
            "pali": {
                "entries": [
                    {
                        "type": "paragraph",
                        "text": "**දිට්ඨෙන සුතෙනාපි වදන්ති සුද්ධින්ති**: දිට්ඨෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති, කථෙන්ති, භණන්ති දීපයන්ති වොහරන්ති. සුතෙනපි සුද්ධිං -පෙ- දිට්ඨෙන සුතෙනපි සුද්ධිං පරිසුද්ධිං මුත්තිං විමුත්තිං පරිමුත්තිං වදන්ති, කථෙන්ති භණන්ති දීපයන්ති වොහරන්තීති ‘දිට්ඨෙන සුතෙනාපි වදන්ති සුද්ධිං’"
                    },
                    {
                        "type": "paragraph",
                        "text": "**සීලබ්බතෙනාපි වදන්ති සුද්ධි**න්ති: සීලෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්ති, වතෙනපි සුද්ධිං -පෙ- වොහරන්ති සීලබ්බතෙනාපි වදන්ති සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං -පෙ- වදන්ති, කථෙන්ති භණන්ති දීපයන්ති වොහරන්තීති ‘සීලබ්බතෙනාපි වදන්ති සුද්ධිං.’"
                    },
                    {
                        "type": "paragraph",
                        "text": "**අනෙක රූපෙන වදන්ති සුද්ධි**න්ති: අනෙකවිධවතකොතුහලමඞ්ගලෙන{1} සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති, කථෙන්ති භණන්ති දීපයන්ති වොහරන්තීති ‘අනෙක රූපෙන වදන්ති සුද්ධිං’"
                    },
                    {
                        "type": "paragraph",
                        "text": "**කිඤ්චාපි තෙ තත්ථ යතා චරන්තී**ති: ‘කිඤ්චාපී’ති: පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතාපෙතං ‘කිඤ්චාපී’ති. තෙති දිට්ඨිගතිකා. **තත්ථා**ති: සකාය දිට්ඨියා සකාය ඛන්තියා සකාය රුචියා සකාය ලද්ධියා. යතාති යතා පටියතා{2} ගුත්තා ගොපිතා රක්ඛිතා සංවුතා. **චරන්තී**ති: චරන්ති විහරන්ති{3} ඉරීයන්ති වත්තෙන්ති පාලෙන්ති යපෙන්ති යාපෙන්තීති කිඤ්චාපි තෙ තත්ථ යතා චරන්ති.’"
                    },
                    {
                        "type": "paragraph",
                        "text": "**නාතරිංසු ජාතිජරන්ති** බ්රූමීති: ජාතිජරාමරණං න තරිංසු, න උත්තරිංසු න පතරිංසු, න සමතික්කමිංසු, න වීතිවත්තිංසු ජාතිජරාමරණා අනික්ඛන්තා අනිස්සටා,{4} අනතික්කන්තා අසමතික්කන්තා අවීතිවත්තා අන්තො ජාතිජරාමරණෙ පරිවත්තෙන්ති, අන්තො සංසාරපථෙ පරිවත්තෙන්ති, ජාතියා අනුගතා, ජරාය අනුසටා, බ්යාධිනා අභිභූතා මරණෙන අබ්භාහතා, අතාණා අලෙනා අසරණා අසරණීභූතාති. ‘බ්රූමි’ ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘නාතරිංසු ජාතිජරන්ති බ්රූමි.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යෙ කෙචි මෙ සමණබ්රාහ්මණා සෙ (නන්දාති භගවා)\nදිට්ඨෙන සුතෙනාපි වදන්ති සුද්ධිං\nසීලබ්බතෙනාපි වදන්ති සුද්ධිං\nඅනෙකරූපෙන වදන්ති සුද්ධිං\nකිඤ්චාපි තෙ තත්ථ යතා චරන්ති\nනාතරිංසු ජාතිජරන්ති බ්රූමී”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අනෙකවිධ කොතූහල මංගලෙන-මඡසං\nඅනෙකවිධ වත්ත කොතූහල මංගලෙන-ස්යා"
                    },
                    {
                        "type": "footnote",
                        "text": "2. යත්තා පටියත්ත. -ව, වි, ක, මඡසං."
                    },
                    {
                        "type": "footnote",
                        "text": "3. විචරන්ති. පන."
                    },
                    {
                        "type": "footnote",
                        "text": "4. අනිස්සතා ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 254,
            "pali": {
                "entries": [
                    {
                        "type": "heading",
                        "text": "7-5, 6",
                        "level": 1
                    },
                    {
                        "type": "gatha",
                        "text": "යෙ කෙචි මෙ සමණබ්රාහ්මණා සෙ (ඉච්චායස්මා නන්දො)\nදිට්ඨෙන සුතෙනාපි{1} වදන්ති සුද්ධිං\nසීලබ්බතෙනාපි වදන්ති සුද්ධිං\nඅනෙකරූපෙන වදන්ති සුද්ධිං",
                        "level": 2
                    },
                    {
                        "type": "gatha",
                        "text": "තෙ චෙ මුනී බ්රූසි අනොඝතිණ්ණෙ\nඅථ කො චරහි දෙවමනුස්සලොකෙ,\nඅතාරි ජාතිඤ්ච ජරඤ්ච මාරිස\nපුච්ඡාමි තං භගවා බ්රූහි මෙතං.",
                        "level": 2
                    },
                    {
                        "type": "paragraph",
                        "text": "**යෙ කෙචි සමණබ්රාහ්මණා සෙ**ති: ‘යෙ කෙචී’ති: සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං ‘යෙ කෙචී’ති. **සමණා**ති: යෙ කෙචි ඉතො බහිද්ධා පබ්බජ්ජූපගතා පරිබ්බාජකසමාපන්නා. බ්රාහ්මණාති: යෙ කෙචි භො වාදිකාති ‘යෙ කෙචිමෙ සමණබ්රාහ්මණාසෙ. **‘ඉච්චායස්මා නන්දො**ති -පෙ-"
                    },
                    {
                        "type": "paragraph",
                        "text": "**දිට්ඨෙන සුතෙනාපි වදන්ති සුද්ධි**න්ති: දිට්ඨෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති, කථෙන්ති, භණන්ති දීපයන්ති වොහරන්ති. සුතෙනපි සුද්ධිං -පෙ- දිට්ඨෙන සුතෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති, කථෙන්ති භණන්ති දීපයන්ති වොහරන්තීති ‘දිට්ඨෙන සුතෙනාපි වදන්ති සුද්ධිං’"
                    },
                    {
                        "type": "paragraph",
                        "text": "**සීලබ්බතෙනාපි වදන්ති සුද්ධි**න්ති: සීලෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්ති, වතෙනපි සුද්ධිං -පෙ- වොහරන්ති, සීලබ්බතෙනාපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති, දීපයන්ති වොහරන්ති ‘සීලබ්බතෙනාපි වදන්ති සුද්ධිං.’"
                    },
                    {
                        "type": "paragraph",
                        "text": "**අනෙකරූපෙන වදන්ති සුද්ධි**න්ති: අනෙකවිධවතකොතූහල මඞ්ගලෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති, කථෙන්ති භණන්ති දීපයන්ති වොහරන්තීති ‘අනෙකරූපෙන වදන්ති සුද්ධිං’"
                    },
                    {
                        "type": "paragraph",
                        "text": "**තෙ චෙ මුනී බ්රූසි අනොඝතිණ්ණෙ**ති: ‘තෙ චෙ’ති: දිට්ඨිගතිකෙ. **මුනී**ති ‘මොනං’ වුච්චති ඤාණං, -පෙ- සඞ්ගජාලමතිච්ච සො මුනි.’"
                    }
                ],
                "footnotes": [
                    {
                        "type": "footnote",
                        "text": "1. දිට්ඨස්සුතෙනාපි-ම ඡ සං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 256,
            "pali": {
                "entries": [
                    {
                        "type": "paragraph",
                        "text": "**බ්රූසි අනොඝතිණ්ණෙ**ති: කාමොඝං දිට්ඨොඝං අවිජ්ජොඝං අතිණ්ණෙ අනතික්කන්තෙ අසමතික්කන්තෙ අවීතිවත්තෙ අන්තො ජාතිජරාමරණෙ පරිවත්තෙන්තෙ අන්තොසංසාරපථෙ පරිවත්තෙන්තෙ, ජාතියා අනුගතෙ ජරාය අනුසටෙ බ්යාධිනා අභිභූතෙ මරණෙන අබ්භාහතෙ අතාණෙ අලෙනෙ අසරණෙ අසරණී භූතෙ. **බ්රූසී**ති: බ්රූසී ආචික්ඛසි දෙසෙසි පඤ්ඤපෙසි පට්ඨපෙසි විවරසි විභජසි උත්තානීකරොසි පකාසෙසීති ‘තෙ චෙ මුනී බ්රූසි අනොඝතිණ්ණෙ."
                    },
                    {
                        "type": "paragraph",
                        "text": "**අථ කො චරහි දෙවමනුස්සලොකෙ අතාරි ජාතිඤ්ච ජරඤ්ච මාරිසා**ති: අථ කො එසො සදෙවකෙ ලොකෙ සමාරකෙ සබ්රහ්මකෙ සස්සමණ බ්රාහ්මණියා පජාය සදෙවමනුස්සාය ජාතිජරාමරණං අතරි උත්තරි පතරි සමතික්කමි වීතිවත්තයි. **මාරිසා**ති: පියවචනං ගරු වචනං සගාරවසප්පතිස්සාධිවචනමෙතං ‘මාරිසා’ති ‘අථ කො චරහි දෙව මනුස්සලොකෙ අතාරි ජාතිඤ්ච ජරඤ්ච මාරිස’."
                    },
                    {
                        "type": "paragraph",
                        "text": "**පුච්ඡාමි තං භගවා බ්රූහි මෙත**න්ති: ‘පුච්ඡාමි ත’න්ති: පුච්ඡාමි තං, යාචාමි තං, අජ්ඣෙසාමි තං, පසාදෙමි තං. **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං ‘භගවා’ති. **බ්රූහි මෙත**න්ති: බ්රූහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති. පුච්ඡාමි තං භගවා බ්රූහි මෙතං.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“යෙ කෙචි මෙ සමණබ්රාහ්මණාසෙ (ඉච්චායස්මා නන්දො)\nදිට්ඨෙන සුතෙනාපි වදන්ති සුද්ධිං\nසීලබ්බතෙනාපි වදන්ති සුද්ධිං\nඅනෙකරූපෙන වදන්ති සුද්ධිං\nතෙ චෙ මුනී බ්රූසි අනොඝතිණ්ණෙ\nඅථ කො චරහි දෙවමනුස්සලොකෙ,\nඅතාරි ජාතිඤ්ච ජරඤ්ච මාරිස\nපුච්ඡාමි තං භගවා බ්රූහි මෙතන්ති”.",
                        "level": 2
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 258,
            "pali": {
                "entries": [
                    {
                        "type": "heading",
                        "text": "7-7",
                        "level": 1,
                        "keyOffset": 7
                    },
                    {
                        "type": "gatha",
                        "text": "නාහං සබ්බෙ සමණබ්රාහ්මණාසෙ (නන්දාති භගවා)\nජාතිජරාය නිවුතාති බ්රූමි,\nයෙ සීධ සිට්ඨං ව සුතං මුතං චා\nසීලබ්බතං වාපි පහාය සබ්බං\nඅනෙකරූපම්පි පහාය සබ්බං\nතණ්හං පරිඤ්ඤාය අනාසවා සෙ\nතෙ වෙ නරා{1} ඔඝතිණ්ණාති බ්රූමි.",
                        "level": 2
                    },
                    {
                        "type": "paragraph",
                        "text": "**නාහං සබ්බෙ සමණබ්රාහ්මණාසෙ නන්දාති භගවා ජාතිජරාය නිවුතාති බ්රූමී**ති: නාහං නන්ද, සබ්බෙ සමණබ්රාහ්මණා ජාතිජරාය ආවුතා නිවුතා ඔවුතා{2} පිහිතා පටිච්ඡන්නා පටිකුජ්ජිතාති වදාමි, අත්ථි තෙ සමණබ්රාහ්මණා යෙසං ජාතිච ජරාමරණඤ්ච පහීනා උච්ඡින්නමූලා තාලාවත්ථුකතා අනභාවකතා{3} ආයතිං අනුප්පාදධම්මාති බ්රූමි. ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති. ‘නාහං සබ්බෙ සමණබ්රාහ්මණාසෙ නන්දාති භගවා ජාතිජරාය නිවුතාති බ්රූමි’."
                    },
                    {
                        "type": "paragraph",
                        "text": "**යෙ සීධ දිට්ඨංව සුතං මුතං වා සීලබ්බතං වාපි පහාය සබ්බ**න්ති: යෙ සබ්බා දිට්ඨසුද්ධියො පහාය ජහිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වා, යෙ සබ්බා සුතසුද්ධියො{4} පහාය -පෙ- යෙ සබ්බා මුතසුද්ධියො{5} පහාය -පෙ- යෙ සබ්බා දිට්ඨමුතසුද්ධියො පහාය -පෙ- යෙ සබ්බා සීලසුද්ධියො පහාය -පෙ- යෙ සබ්බා වතසුද්ධියො පහාය -පෙ- යෙ සබ්බා සීලබ්බතසුද්ධියො පහාය ජහිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වාති ‘යෙ සීධ දිට්ඨං ව සුතං මුතං වා සීලබ්බතං වාපි පහාය සබ්බං. ‘"
                    },
                    {
                        "type": "paragraph",
                        "text": "**අනෙකරූපම්පි පහාය සබ්බ**න්ති: අනෙකවිධවතකොතූහල මඞ්ගලෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පහාය ජහිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වාති ‘අනෙකරූපම්පි පහාය සබ්බං’."
                    },
                    {
                        "type": "paragraph",
                        "text": "**තණ්හං පරිඤ්ඤාය අනාසවා සෙ තෙ වෙ නරා ඔඝතිණ්ණාති බ්රූමී**ති: **තණ්හා**ති: රූපතණ්හා, සද්දතණ්හා, ගන්ධතණ්හා, රසතණ්හා, ඵොට්ඨබ්බතණ්හා, ධම්මතණ්හා. **තණ්හං පරිඤ්ඤායා**ති: තණ්හං තීහි පරිඤ්ඤාහි පරිජානිත්වා ඤාතපරිඤ්ඤාය තීරණපරිඤ්ඤාය පහානපරිඤ්ඤාය."
                    }
                ],
                "footnotes": [
                    {
                        "type": "footnote",
                        "text": "1. තෙ චෙ නන්ද-පන."
                    },
                    {
                        "type": "footnote",
                        "text": "2. ඔඵුටා-ස්යා."
                    },
                    {
                        "type": "footnote",
                        "text": "3. අනභාවං ගතා-ව, වි, ක.\nඅනභාවං කතා-මඡසං."
                    },
                    {
                        "type": "footnote",
                        "text": "4. සුත සුද්ධියො-ව, වි. ක."
                    },
                    {
                        "type": "footnote",
                        "text": "5. මුත දිට්ඨියො පශාය-ව, වී, ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 260,
            "pali": {
                "entries": [
                    {
                        "type": "paragraph",
                        "text": "කතමා ‘ඤාතපරිඤ්ඤා: තණ්හං ජානාති{1} ‘අයං රූපතණ්හා අයං සද්දතණ්හා අයං ගන්ධතණ්හා අයං රසතණ්හා අයං ඵොට්ඨබ්බතණ්හා අයං ධම්මතණ්හා’ති. ජානාති{1} පස්සති, අයං ඤාතපරිඤ්ඤා."
                    },
                    {
                        "type": "paragraph",
                        "text": "කතමා ‘තීරණපරිඤ්ඤා’: එවං ඤාතං කත්වා තණ්හං තීරෙති: අනිච්චතො දුක්ඛතො රොගතො ගණ්ඩතො -පෙ- නිස්සරණතො තීරෙති, අයං තීරණපරිඤ්ඤා."
                    },
                    {
                        "type": "paragraph",
                        "text": "කතමා ‘පහානපරිඤ්ඤා’: එවං තීරයිත්වා තණ්හං පජහති විනොදෙති බ්යන්තීකරොති අනභාවං ගමෙති. වුත්තං හෙතං භගවතා: “යො භික්ඛවෙ, තණ්හාය ඡන්දරාගො තං පජහථ, එවං සා තණ්හා පහීනා භවිස්සති උච්ඡින්නමූලා තාලාවත්ථුකතා අනභාවකතා{2} ආයතිං අනුප්පාදධම්මා”ති.{a} අයං පහානපරිඤ්ඤා."
                    },
                    {
                        "type": "paragraph",
                        "text": "**තණ්හං පරිඤ්ඤායා**ති: තණ්හං ඉමාහි තීහි පරිඤ්ඤාහි පරිජානිත්වා. **අනාසවාසෙ**ති: චත්තාරො ආසවා: කාමාසවො භවාසවො දිට්ඨාසවො අවිජ්ජාසවො. යෙසං ඉමෙ ආසවා පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. තෙ වුච්චන්ති අනාසවා අරහන්තො ඛීණාසවා."
                    },
                    {
                        "type": "paragraph",
                        "text": "**තණ්හං පරිඤ්ඤාය අනාසවා සෙ තෙ වෙ නරා ඔඝතිණ්ණාති බ්රූමී**තිං යෙ තණ්හං පරිඤ්ඤාය අනාසවා තෙ කාමොඝං තිණ්ණා, භවොඝං තිණ්ණා, දිට්ඨොඝං තිණ්ණා, අවිජ්ජොඝං තිණ්ණා, සබ්බසංසාරපථං තිණ්ණා උත්තිණ්ණා නිත්තිණ්ණා{3} අතික්කන්තා සමතික්කන්තා වීතිවත්තාති බ්රූමි ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘තණ්හං පරිඤ්ඤාය අනාසවාසෙ තෙ වෙ නරා ඔඝතිණ්ණාති බ්රූමී”ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නාහං සබ්බෙ සමණබ්රාහ්මණාසෙ (නන්දාති භගවා)\nජාතිජරාය නිවුතාති බ්රූමි,\nයෙ සීධ දිට්ඨං ව සුතං මුතං වා{4}\nසීලබ්බතං වාපි පහාය සබ්බං\nඅනෙකරූපම්පි පහාය සබ්බං\nතණ්හං පරිඤ්ඤාය අනාසවාසෙ\nතෙ වෙ නරා ඔඝතිණ්ණාති බ්රූමී”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පජානාති-පන, ස්යා."
                    },
                    {
                        "type": "footnote",
                        "text": "2. අනභාවං ගතා-ව, වි, ක, ස්යා."
                    },
                    {
                        "type": "footnote",
                        "text": "3. ඔතිණ්ණ නිත්තිණ්ණා-පන"
                    },
                    {
                        "type": "footnote",
                        "text": "4. යෙසීධ දිට්ඨං සුතං මුතංච-ව, වි, ක, ම"
                    },
                    {
                        "type": "footnote",
                        "text": "a. ඛන්ධ සංයුත්ත-භාරවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 262,
            "pali": {
                "entries": [
                    {
                        "type": "heading",
                        "text": "7-8",
                        "level": 1
                    },
                    {
                        "type": "gatha",
                        "text": "එතාභිනන්දාමි වචො මහෙසිනො (ඉච්චායස්මා නන්දො)\nසුකිත්තිතං ගොතම නූපධීකං\nයෙසීධ දිට්ඨං ව සුතං මුතං වා\nසීලබ්බතං වාපි පහාය සබ්බං\nඅනෙකරූපම්පි පහාය සබ්බං,\nතණ්හං පරිඤ්ඤාය අනාසවා සෙ\nඅහම්පි තෙ ඔඝතිණ්ණා’ති බ්රූමී.",
                        "level": 2
                    },
                    {
                        "type": "paragraph",
                        "text": "**එතාභිනන්දාමි වචො මහෙසිනො**ති: ‘එත’න්ති: තුය්හං වචනං බ්යප්පථං දෙසනං අනුසිට්ඨිං{1} නන්දාමි අභිනන්දාමි මොදාමි අනුමොදාමි ඉච්ඡාමි සාදියාමි පත්ථයාමි පිහයාමි අභිජප්පාමි. **මහෙසිනො**ති මහෙසී{2} භගවා: මහන්තං සීලක්ඛන්ධං එසි ගවෙසි පරියෙසීති මහෙසී -පෙ- කහං දෙවදෙවො, කහං නරාසභොති මහෙසීති ‘එතාභිනන්දාමි වචො මහෙසිනො’."
                    },
                    {
                        "type": "paragraph",
                        "text": "**සුකිත්තිතං ගොතම නූපධීක**න්ති: ‘සුකිත්තිත’න්ති: ස්වාචීක්ඛිතං{3} සුදෙසිතං සුපඤ්ඤපිතං සුපට්ඨපිතං සුවිවටං{4} සුවිභත්තං සුඋත්තානීකතං සුපකාසිතං **ගොතම නූපධීක**න්ති: ‘උපධි’ වුච්චන්ති කිලෙසා ච ඛන්ධා ච අභිසඞ්ඛාරා ච උපධිපහානං උපධිවූපසමං උපධිපටිනිස්සග්ගං{5} උපධිපටිප්පස්සද්ධිං{6} අමතං නිබ්බානන්ති ‘සුකිත්තිතං ගොතම නූපධීකං. ‘"
                    },
                    {
                        "type": "paragraph",
                        "text": "**යෙ සීධ දිට්ඨං ව සුතං මුතං වා සීලබ්බතං වාපි පහාය සබ්බන්ති**: යෙ සබ්බා දිට්ඨසුද්ධියො පහාය ජහිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වා, යෙ සබ්බා සුතසුද්ධියො -පෙ- යෙ සබ්බා මුතසුද්ධියො -පෙ- යෙ සබ්බා දිට්ඨමුතසුද්ධියො -පෙ- යෙ සබ්බා සීලසුද්ධියො -පෙ- යෙ සබ්බා වතසුද්ධියො -පෙ- යෙ සබ්බා සීලබ්බතසුද්ධියො පහාය ජහිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වාති ‘යෙ සීධ දිට්ඨං ව සුතං මුතං වා සීලබ්බතං වාපි පහාය සබ්බං.’"
                    },
                    {
                        "type": "paragraph",
                        "text": "**අනෙකරූපම්පි පහාය සබ්බන්ති:** අනෙකවිධවතකොතූහලමඞ්ගලෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පහාය ජහිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වාති ‘අනෙකරූපම්පි පහාය සබ්බං.’"
                    }
                ],
                "footnotes": [
                    {
                        "type": "footnote",
                        "text": "1. අනුසන්ධිං-ව, වි, ක"
                    },
                    {
                        "type": "footnote",
                        "text": "2. කිං මහෙසී-මඡසං."
                    },
                    {
                        "type": "footnote",
                        "text": "3. සු ආචික්ඛිතං-මඡසං, ස්යා."
                    },
                    {
                        "type": "footnote",
                        "text": "4. සු විවරිතං-පන."
                    },
                    {
                        "type": "footnote",
                        "text": "5. උපධි නිස්සග්ගං-ව, වි, ක, මඡසං\nඋපධිපටිනිස්සග්ගො-ස්යා."
                    },
                    {
                        "type": "footnote",
                        "text": "6. පටිප්පස්සද්ධං-ව, වි, ක, මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 264,
            "pali": {
                "entries": [
                    {
                        "type": "paragraph",
                        "text": "**තණ්හං පරිඤ්ඤාය අනාසවාසෙ අහම්පි තෙ ඔඝතිණ්ණාති බ්රූ මී**ති: තණ්හාති: රූපතණ්හා, සද්දතණ්හා, ගන්ධතණ්හා, රසතණ්හා, ඵොට්ඨබ්බතණ්හා, ධම්මතණ්හා. **තණ්හං පරිඤ්ඤායා**ති: තණ්හං තීහි පරිඤ්ඤාහි පරිජානිත්වා ඤාතපරිඤ්ඤාය තීරණපරිඤ්ඤාය පහානපරිඤ්ඤාය."
                    },
                    {
                        "type": "paragraph",
                        "text": "කතමා ‘ඤාතපරිඤ්ඤා: තණ්හං ජානාති: ‘අයං රූපතණ්හා අයං සද්දතණ්හා අයං ගන්ධතණ්හා අයං රසතණ්හා අයං ඵොට්ඨබ්බතණ්හා අයං ධම්මතණ්හා’ති. ජානාති{1} පස්සති, අයං ඤාතපරිඤ්ඤා."
                    },
                    {
                        "type": "paragraph",
                        "text": "කතමා තීරණපරිඤ්ඤා: එවං ඤාතං කත්වා තණ්හං තීරෙති: අනිච්චතො දුක්ඛතො රොගතො ගණ්ඩතො සල්ලතො අඝතො ආබාධතො පරතො පලොකතො ඊතිතො උපද්දවතො භයතො උපස්සග්ගතො චලතො පභඞ්ගුතො අද්ධුවතො අතාණතො අලෙනතො අසරණතො අසරණීභූතතො රිත්තතො තුච්ඡතො සුඤ්ඤතො අනත්තතො ආදීනවතො විපරිණාමධම්මතො අසාරකතො අඝමූලතො{2} වධකතො විභවතො සාසවතො සඞ්ඛතතො මාරාමිසතො ජාතිධම්මතො ජරාධම්මතො ව්යාධිධම්මතො මරණධම්මතො සොකපරිදෙවදුක්ඛදොමනස්සුපායාසධම්මතො සඞ්කිලෙසධම්මතො සමුදයතො අත්ථඞ්ගමතො අස්සාදතො{3} ආදීනවතො නිස්සරණතො තීරෙති, අයං තීරණපරිඤ්ඤා."
                    },
                    {
                        "type": "paragraph",
                        "text": "කතමා ‘පහානපරිඤ්ඤා’: එවං තීරයිත්වා තණ්හං පජහති විනොදෙති බ්යන්තීකරොති අනභාවං ගමෙති, අයං පහානපරිඤ්ඤා, **තණ්හං පරිඤ්ඤායා**ති: තණ්හං ඉමාභි තීභි පරිඤ්ඤාභි පරිජානිත්වා. **අනාසවා**ති: චත්තාරො ආසවා: කාමාසවො භවාසවො දිට්ඨාසවො අවිජ්ජාසවො. යෙසං ඉමෙ ආසවා පහීනා උච්ඡින්නමූලා තාලාවත්ථුකතා අනභාවකතා{4} ආයතිං අනුප්පාදධම්මා. තෙ වුච්චන්ති අනාසවා අරහන්තො ඛීණාසවා."
                    },
                    {
                        "type": "paragraph",
                        "text": "**තණ්හං පරිඤ්ඤාය අනාසවා සෙ තෙ වෙ නරා ඔඝතිණ්ණාති බ්රූමී**ති: යෙ තණ්හං පරිඤ්ඤාය අනාසවා අහම්පි තෙ කාමොඝං තිණ්ණා, භවොඝං තිණ්ණා, දිට්ඨොඝං තිණ්ණා, අවිජ්ජොඝං තිණ්ණා, සබ්බසංසාරපථං තිණ්ණා උත්තිණ්ණා නිත්තිණ්ණා අතික්කන්තා සමතික්කන්තා වීතිවත්තාති බ්රූමි වදාමීති ‘තණ්හං පරිඤ්ඤාය අනාසවාසෙ තෙ ඔඝතිණ්ණාති බ්රූමී."
                    },
                    {
                        "type": "unindented",
                        "text": "තෙනාහ සො බ්රාහ්මණො."
                    },
                    {
                        "type": "gatha",
                        "text": "“එතාභිනන්දාමි වචො මහෙසිනො\nසුකිත්තිතං ගොතම නූපධිකං,\nයෙසීධ දිට්ඨං ව සුතං මුතං වා\nසීලබ්බතං වාපි පහාය සබ්බං\nඅනෙකරූපම්පි පහාය සබ්බං\nතණ්හං පරිඤ්ඤාය අනාසවාසෙ\nඅහම්පි තෙ ඔඝතිණ්ණාති බ්රූමී”ති.",
                        "level": 2
                    },
                    {
                        "type": "centered",
                        "text": "නන්ද සුත්තනිද්දෙසො සත්තමො",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. පජානාති-ස්යා."
                    },
                    {
                        "type": "footnote",
                        "text": "2. අසාරතො අඝමූලතො-ව, වි, ක-."
                    },
                    {
                        "type": "footnote",
                        "text": "3. අසාරතො-ව, වි, ක."
                    },
                    {
                        "type": "footnote",
                        "text": "4. අනභාවං ගතා-ව, වි, ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 266,
            "pali": {
                "entries": [
                    {
                        "type": "heading",
                        "text": "8. හෙමක සුත්තනිද්දෙසො",
                        "level": 2
                    },
                    {
                        "type": "heading",
                        "text": "8-1",
                        "level": 1
                    },
                    {
                        "type": "gatha",
                        "text": "යෙමෙ පුබ්බෙ වියාකංසු- (ඉච්චායස්මා හෙමකො)\nහුරං ගොතමසාසනා\nඉච්චාසී ඉති භවිස්සති\nසබ්බං තං ඉතිහීතිහං,\nසබ්බං තං තක්කවඩ්ඪනං\nනාහං තත්ථ අභිරමිං.",
                        "level": 2
                    },
                    {
                        "type": "paragraph",
                        "text": "**යෙමෙ පුබ්බෙ වියාකං**සූති: ‘යෙ’ති: යො ච බාවරි බ්රාහ්මණො, යෙ චඤ්ඤෙ තස්ස ආචරියා, තෙ සකං දිට්ඨිං සකං ඛන්තිං සකං රුචිං සකං ලද්ධිං අජ්ඣාසයං සකං අධිප්පායං ව්යාකංසු ආචික්ඛිංසු, දෙසයිංසු පඤ්ඤපිංසු පට්ඨපිංසු විවරිංසු විහජිංසු උත්තානීඅකංසු{1} පකාසෙසුන්ති ‘යෙ මෙ පුබ්බෙ වියාකංසු: **ඉච්චායස්මා හෙමකො**ති: -පෙ- **හුරං ගොතම සාසනා**ති: හුරං ගොතමසාසනා, පරං ගොතමසාසනා, පුරෙ ගොතමසාසනා, පඨමතරං ගොතමසාසනා බුද්ධසාසනා ජිනසාසනා තථාගතසාසනා, දෙවදෙවසාසනා,{2} අරහන්තසාසනාති ‘හුරං ගොතම සාසනා’."
                    },
                    {
                        "type": "paragraph",
                        "text": "**ඉච්චාසි ඉති භවිස්සතී**ති: එවං කිර ආසි, එවං කිර භවිස්සතීති ‘ඉච්ච සි ඉති භවිස්සති’."
                    },
                    {
                        "type": "paragraph",
                        "text": "**සබ්බං තං ඉතිහීතිහන්ති**: සබ්බං තං ඉතිහීතිහං, ඉතිකිරාය, පරම්පරාය පිටකසම්පදාය තක්කහෙතු නයහෙතු ආකාරපරිවිතක්කෙන දිට්ඨිනිජ්ඣානක්ඛන්තියා න සාමං සයමභිඤ්ඤාතං න අත්තපච්චක්ඛධම්මං කථයිංසූති ‘සබ්බං තං ඉතිහීතිහං.’"
                    },
                    {
                        "type": "paragraph",
                        "text": "**සබ්බං තං තක්කවඩ්ඪනන්ති**: සබ්බං තං තක්කවඩ්ඪනං විතක්කවඩ්ඪනං සඞ්කප්පවඩ්ඪනං කාමවිතක්කවඩ්ඪනං ව්යාපාදවිතක්කවඩ්ඪනං විහිංසාවිතක්කවඩ්ඪනං ඤාතිවිතක්කවඩ්ඪනං ජනපදවිතක්කවඩ්ඪනං අමරාවිතක්කවඩ්ඪනං පරානුද්දයතා{3} පටිසංයුත්තවිතක්කවඩ්ඪනං ලාභසක්කාරසිලොකපටිසංයුත්තවිතක්කවඩ්ඪනං අනවඤ්ඤත්ති පටිසංයුත්තවිතක්කවඩ්ඪනන්ති සබ්බං තං තක්කවඩ්ඪනං’"
                    }
                ],
                "footnotes": [
                    {
                        "type": "footnote",
                        "text": "1. උත්තානී මකංසු-ප."
                    },
                    {
                        "type": "footnote",
                        "text": "2. දෙව දෙවසාසනා යන්න ප-ව-වි-ක-\n__වෙන පොත්වල නැත.__"
                    },
                    {
                        "type": "footnote",
                        "text": "3. පරානුදය- මඡසං\nපරානුද්දය- පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 268,
            "pali": {
                "entries": [
                    {
                        "type": "paragraph",
                        "text": "**නාහං තත්ථ අභිරමින්ති** නාහං තත්ථ අභිරමිං න වින්දිං{1} නාධිගච්ඡිං න පටිලභින්ති{2} ‘නාහං තත්ථ අභිරමිං.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“යෙ මෙ පුබ්බෙ වියාකංසු (ඉච්චායස්මා හෙමකො)\nහුරං ගොතම සාසනා,\nඉච්චාසි ඉති භවිස්සති\nසබ්බං තං ඉතිහීතිහං,\nසබ්බං තං තක්කවඩ්ඪනං\nනාහං තත්ථ අභිරමි”න්ති.",
                        "level": 2
                    },
                    {
                        "type": "heading",
                        "text": "8-2",
                        "level": 1
                    },
                    {
                        "type": "gatha",
                        "text": "ත්වං ච මෙ ධම්මමක්ඛාහි\nතණ්හා නිග්ඝාතනං{3} මුනි,\nයං විදිත්වා සතො චරං\nතරෙ ලොකෙ විසත්තිකං.",
                        "level": 2
                    },
                    {
                        "type": "paragraph",
                        "text": "**ත්වං ච මෙ ධම්මමක්ඛා**හීති ‘ත්ව’න්ති භගවන්තං භණති. **ධම්මමක්ඛාහී**ති ‘ධම්ම’න්ති ආදිකල්යාණං මජ්ඣෙකල්යාණං පරියොසානකල්යාණං සාත්ථං සව්යඤ්ජනං කෙවලපරිපුණ්ණං පරිසුද්ධං බ්රහ්මචරියං, චත්තාරො සතිපට්ඨානෙ චත්තාරො සම්මප්පධානෙ චත්තාරො ඉද්ධිපාදෙ පඤ්චින්ද්රියානි පඤ්චබලානි සත්තබොජ්ඣඞ්ගෙ අරියං අට්ඨඞ්ගිකං මග්ගං නිබ්බානඤ්ච නිබ්බානගාමිනිඤ්ච පටිපදං අක්ඛාහි ආචික්ඛාහි, දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති ‘ත්වං ච මෙ ධම්මමක්ඛාහි’"
                    },
                    {
                        "type": "paragraph",
                        "text": "**තණ්හා නිග්ඝාතනං මුනී**ති තණ්හා’ති රූපතණ්හා -පෙ- ධම්මතණ්හා, තණ්හානිග්ඝාතනං තණ්හාපහානං{4}. තණ්හාවූපසමං තණ්හාපටිනිස්සග්ගං තණ්හා පටිප්පස්සද්ධං අමතං නිබ්බානං. **මුනී**ති ‘මොනං’ වුච්චති ඤාණං, -පෙ- සඞ්ගජාලමතිච්ච සො මුනීති තණ්හානිග්ඝාතනං මුනි’"
                    },
                    {
                        "type": "paragraph",
                        "text": "**යං විදිත්වා සතො චරන්ති**: යං විදිතං කත්වා තුලයිත්වා තීරයිත්වා විභාවයිත්වා විභූතං කත්වා සබ්බෙ සඞ්ඛාරා අනිච්චා’ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා ‘සබ්බෙ සඞ්ඛාරා දුක්ඛා’ති ‘සබ්බෙ ධම්මා අනත්තා’ති -පෙ- ‘යං කිඤ්චි සමුයදධම්මං සබ්බං තං නිරොධධම්ම’න්ති විදිතං කත්වා තුලයිත්වා තීරයිත්වා විභාවයිත්වා විභූතං කත්වා. **සතො**ති චතූහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො -පෙ- සො වුච්චති ‘සතො’. චරන්ති චරන්තො විහරන්තො{5} ඉරීයන්තො වත්තෙන්තො පාලෙන්තො යපෙන්තො යාපෙන්තොති ‘යං විදිත්වා සතො චරං’."
                    }
                ],
                "footnotes": [
                    {
                        "type": "footnote",
                        "text": "1. රතිංනවින්දි -පන"
                    },
                    {
                        "type": "footnote",
                        "text": "2. රතිං නපටිලභින්ති -පන."
                    },
                    {
                        "type": "footnote",
                        "text": "3. නිඝාතනං -පන."
                    },
                    {
                        "type": "footnote",
                        "text": "4. තණ්හා නිප්පතනං තණ්හා පහානං -ම, ව, වි, ක."
                    },
                    {
                        "type": "footnote",
                        "text": "5. වීචරන්තො -ව, වි, ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 270,
            "pali": {
                "entries": [
                    {
                        "type": "paragraph",
                        "text": "**තරෙ ලොකෙ විසත්තිකන්ති** ‘විසත්තිකා’ වුච්චති තණ්හා, “යො රාගො සාරාගො -පෙ- අභිජ්ඣා ලොභො අකුසලමූලං. “**විසත්ති**කාති කෙනට්ඨෙන විසත්තිකා -පෙ- විසතා විත්ථතාති විසත්තිකා. **ලොකෙ**ති අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ. **තරෙ ලොකෙ විසත්තික**න්ති ලොකෙවෙසා විසත්තිකා ලොකෙවෙතං විසත්තිකං සතො තරෙය්ය, උත්තරෙය්යං පතරෙය්යං සමතික්කමෙය්ය වීතිවත්තෙය්යාති ‘තරෙ ලොකෙ විසත්තිකං.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“ත්වං ච මෙ ධම්මමක්ඛාහි\nතණ්හානිග්ඝාතනං{1} මුනි,\nයං විදිත්වා සතො චරං\nතරෙ ලොකෙ විසත්තිකන්ති.",
                        "level": 2
                    },
                    {
                        "type": "heading",
                        "text": "8-3",
                        "level": 1
                    },
                    {
                        "type": "gatha",
                        "text": "ඉධ දිට්ඨසුතමුත-\nවිඤ්ඤාතෙසු පියරූපෙසු (හෙමක)\nඡන්දරාගවිනොදනං\nනිබ්බානපදමච්චුතං{2}",
                        "level": 2
                    },
                    {
                        "type": "paragraph",
                        "text": "**ඉධ දිට්ඨසුතමුතවිඤ්ඤාතෙසූ**ති ‘දිට්ඨ’න්ති චක්ඛුනා දිට්ඨං, **සුත**න්ති සොතෙන සුතං, **මුත**න්ති ඝානෙන ඝායිතං ජිව්හාය සායිතං, කායෙන ඵුට්ඨං, **විඤ්ඤාත**න්ති මනසා විඤ්ඤාතන්ති ‘ඉධ දිට්ඨසුතමුතවිඤ්ඤාතෙසු.’"
                    },
                    {
                        "type": "paragraph",
                        "text": "**පියරූපෙසු හෙමකා**ති ‘කිඤ්චලොකෙ පියරූපං සාතරූපං: චක්ඛුං ලොකෙ පියරූපං සාතරූපං, සොතං ලොකෙ පියරූපං සාතරූපං, ඝානං ලොකෙ පියරූපං සාතරූපං, ජිව්හා ලොකෙ පියරූපං සාතරූපං, කායො ලොකෙ පියරූපං සාතරූපං, මනො ලොකෙ පියරූපං සාතරූපං, රූපා ලොකෙ පියරූපං සාතරූපං, සද්දා ලොකෙ-ගන්ධා ලොකෙ-රසා ලොකෙ-ඵොට්ඨබ්බා ලොකෙ-ධම්මා ලොකෙ පියරූපං සාතරූපං, චක්ඛුවිඤ්ඤාණං ලොකෙ පියරූපං සාතරූපං, සොතවිඤ්ඤාණං ලොකෙ-ඝානවිඤ්ඤාණං ලොකෙ-ජිව්හාවිඤ්ඤාණං ලොකෙ-කායවිඤ්ඤාණං ලොකෙ-මනොවිඤ්ඤාණං ලොකෙ පියරූපං සාතරූපං, චක්ඛුසම්ඵස්සො"
                    }
                ],
                "footnotes": [
                    {
                        "type": "footnote",
                        "text": "1. නිඝාතනං-පන"
                    },
                    {
                        "type": "footnote",
                        "text": "2. නිබ්බානං පරමච්චුතං-ව, වි, ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 272,
            "pali": {
                "entries": [
                    {
                        "type": "paragraph",
                        "text": "ලොකෙ පියරූපං සාතරූපං, සොත-ඝාන-ජිව්හා-කායසම්ඵස්සො ලොකෙ-මනොසම්ඵස්සො ලොකෙ පියරූපං සාතරූපං, චක්ඛුසම්ඵස්සජා වෙදනා ලොකෙ -පෙ- සොත-ඝාන-ජිව්හා-කාය-මනොසම්ඵස්සජා වෙදනා ලොකෙ පියරූපං සාතරූපං, රූපසඤ්ඤා ලොකෙ-සද්දසඤ්ඤා ලොකෙ -පෙ- ගන්ධ-රස-ඵොට්ඨබ්බ-ධම්මසඤ්ඤා ලොකෙ පියරූපං සාතරූපං, රූපසඤ්චෙතනා ලොකෙ -පෙ- සද්ද-ගන්ධ-රසඵොට්ඨබ්බ ධම්මසඤ්චෙතනා ලොකෙ පියරූපං සාතරූපං, රූපතණ්හා ලොකෙ-සද්දතණ්හා ලොකෙ -පෙ- ගන්ධ- රස-ඵොට්ඨබ්බ-ධම්ම තණ්හා ලොකෙ පියරූපං සාතරූපං, රූපවිතක්කො ලොකෙ -පෙ- සද්ද- ගන්ධ-රස-ඵොට්ඨබ්බ-ධම්මවිතක්කො ලොකෙ පියරූපං සාතරූපං. රූපවිචාරො ලොකෙ පියරූපං සාතරූපං, සද්දවිචාරො ලොකෙ -පෙ- ගන්ධ-රස-ඵොට්ඨබ්බ-ධම්මවිචාරො ලොකෙ පියරූපං සාතරූපන්ති ‘පියරූපෙසු හෙමක.’"
                    },
                    {
                        "type": "paragraph",
                        "text": "**ඡන්දරාගවිනොදන**න්ති{1} ‘ඡන්දරාගො’ති “යො කාමෙසු කාමච්ඡන්දො කාමරාගො කාමනන්දි කාමතණ්හා කාමසිනෙහො කාමපරිළාහො කාමමුච්ඡා කාමජ්ඣොසානං කාමොඝො කාමයොගො කාමූපාදානං කාමච්ඡන්දනීවරණං.”"
                    },
                    {
                        "type": "paragraph",
                        "text": "**ඡන්දරාග විනොදන**න්ති ඡන්දරාගප්පහානං ඡන්දරාගවූපසමං, ඡන්දරාගපටිනිස්සග්ගං ඡන්දරාගපටිප්පස්සද්ධි{2} අමතං නිබ්බානන්ති ‘ඡන්දරාගවිනොදනං.’"
                    },
                    {
                        "type": "paragraph",
                        "text": "**නිබ්බානපදමච්චු**තන්ති නිබ්බානපදං තාණපදං ලෙනපදං සරණපදං අභයපදං, **අච්චූත**න්ති නිච්චං ධුවං සස්සතං අවිපරිනාම ධම්මන්ති ‘නිබ්බානපදමච්චුතං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඉධ දිට්ඨසුතමුත-\nවිඤ්ඤාතෙසු පියරූපෙසු (හෙමක)\nඡන්දරාගවිනොදනං\nනිබ්බානපදමච්චුත”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ඡන්ද විනොදන්ති-ම."
                    },
                    {
                        "type": "footnote",
                        "text": "2. ඡන්දරාග පටිප්පස්සද්ධං-ම, ව, වි, ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 274,
            "pali": {
                "entries": [
                    {
                        "type": "heading",
                        "text": "8-4",
                        "level": 1
                    },
                    {
                        "type": "gatha",
                        "text": "එතදඤ්ඤාය යෙ සතා\nදිට්ඨධම්මාභිනිබ්බුතා,\nඋපසන්තා ච තෙ සදා\nතිණ්ණා ලොකෙ විසත්තිකං.",
                        "level": 2
                    },
                    {
                        "type": "paragraph",
                        "text": "**එතදඤ්ඤාය යෙ සතා**ති: ‘එත’න්ති අමතං නිබ්බානං “යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. “**අඤ්ඤා**යාති අඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වා: ‘සබ්බෙ සඞ්ඛාරා අනිච්චා’ති අඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වා, ‘සබ්බෙ සඞ්ඛාරා දුක්ඛා’ති -පෙ- සබ්බෙ ධම්මා අනත්තාති -පෙ- යං කිඤ්චි සමුදයධම්මං සබ්බං තං නිරොධධම්මන්ති අඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වා’ යෙති අරහන්තො ඛීණාසවා. **සතා**ති චතූහි කාරණෙහි සතා: කායෙ කායානුපස්සනාසතිපට්ඨානං භාවිතත්තා සතා -පෙ- තෙ වුච්චන්ති සතා’ති ‘එතදඤ්ඤාය යෙ සතා’."
                    },
                    {
                        "type": "paragraph",
                        "text": "**දිට්ඨධම්මාභිනිබ්බුතා**ති: ‘දිට්ඨධම්මා’ති: දිට්ඨධම්මා, ඤාතධම්මා, තුලිතධම්මා, තීරිතධම්මා, විභූතධම්මා, විභාවිතධම්මා, ‘සබ්බෙ සඞ්ඛාරා අනිච්චා’ති දිට්ඨධම්මා -පෙ- යං කිඤ්චි සමුදයධම්මං සබ්බං තං නිරොධධම්මන්ති දිට්ඨධම්මා ඤාතධම්මා තුලිතධම්මා තීරිතධම්මා විභූතධම්මා විභාවිතධම්මා, **අභිනිබ්බුතා**ති රාගස්ස නිබ්බාපිතත්තා නිබ්බුතා, දොසස්ස නිබ්බාපිතත්තා නිබ්බුතා, මොහස්ස නිබ්බාපිතත්තා නිබ්බුතා, කොධස්ස -පෙ- උපනාහස්ස -පෙ- සබ්බාකුසලාභිසංඛාරානං සන්තත්තා සමිතත්තා වූපසමිතත්තා නිජ්ඣාතත්තා නිබ්බුතත්තා විගතත්තා පටිප්පස්සද්ධත්තා සන්තා උපසන්තා වූපසන්තා නිබ්බුතා පටිප්පස්සද්ධාති ‘දිට්ඨධම්මාභිනිබ්බුතා’"
                    },
                    {
                        "type": "paragraph",
                        "text": "**උපසන්තා ච තෙ සදා**ති: ‘උපසන්තා’ති: රාගස්ස උපසමිතත්තා නිබ්බාපිතත්තා උපසන්තා, දොසස්ස-මොහස්ස-කොධස්ස-උපනාහස්ස -පෙ- සබ්බාකුසලාභි සංඛාරානං සන්තත්තා සමිතත්තා උපසමිතත්තා නිජ්ඣාතත්තා නිබ්බුතත්තා විගතත්තා පටිප්පස්සද්ධත්තා සන්තා උපසන්තා වූපසන්තා නිබ්බුතා පටිප්පස්සද්ධාති ‘උපසන්තා.’ **තෙ**ති අරහන්තො ඛීණාසවා, සදාති සදා සබ්බදා සබ්බකාලං නිච්චකාලං ධුවකාලං සත්තං සමිතං අබ්බොකිණ්ණං පොඞ්ඛානුපොඞ්ඛං උදකොධිකජාතං අවීචි සන්තති{1} සහිතං ඵස්සිතං, පුරෙභත්තං පච්ඡාභත්තං පුරිමයාමං මජ්ඣිමයාමං පච්ඡිමයාමං කාළෙ ජුණ්හෙ වස්සෙ හෙමන්තෙ ගිම්හෙ පුරිමෙ වයො ඛන්ධෙ මජ්ඣිමෙ වයොඛන්ධෙ පච්ඡිමෙ වයොඛන්ධෙති ‘උපසන්තා ච තෙ සදා.’"
                    }
                ],
                "footnotes": [
                    {
                        "type": "footnote",
                        "text": "1. අධිවිසන්තාති සමිතං -පන.\nඅවිප්ප සන්තන්ති පහිත-කයි.\nඅවිප සන්තාති ජහිතං -විද්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 276,
            "pali": {
                "entries": [
                    {
                        "type": "paragraph",
                        "text": "**තිණ්ණා ලොකෙ විසත්තික**න්ති: ‘විසත්තිකා’ වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං, ‘විසත්තිකා’ති කෙනට්ඨෙන විසත්තිකා -පෙ- විසතාවිත්ථතාති විසත්තිකා. **ලොකෙති** අපායලොකෙ -පෙ- ආයතනලොකෙ. **තිණ්ණා ලොකෙ විසත්තිකන්ති** ලොකෙවෙසා විසත්තිකා, ලොකෙවෙතං විසත්තිකං තිණ්ණා උත්තිණ්ණා{1} නිත්තිණ්ණා අතික්කන්තා සමතික්කන්තා වීතිවත්තාති ‘තිණ්ණා ලොකෙ විසත්තිකං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එතදඤ්ඤාය යෙ සතා\nදිට්ඨධම්මාභිනිබ්බුතා\nඋපසන්තා ච තෙ සදා\nතිණ්ණා ලොකෙ විසත්තික”න්ති",
                        "level": 2
                    },
                    {
                        "type": "paragraph",
                        "text": "සහගාථාපරියොසානා -පෙ- සත්ථා මෙ භගවා ‘සාවකොහමස්මී’ති."
                    },
                    {
                        "type": "centered",
                        "text": "හෙමක සුත්තනිද්දෙසො සමත්තො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ඔතිණ්ණා උත්තිණ්ණා-පන."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 278,
            "pali": {
                "entries": [
                    {
                        "type": "heading",
                        "text": "9. තොදෙය්ය සුත්තනිද්දෙසො",
                        "level": 2
                    },
                    {
                        "type": "heading",
                        "text": "9-1",
                        "level": 1
                    },
                    {
                        "type": "gatha",
                        "text": "යස්මිං කාමා න වසන්ති- (ඉච්චායස්මා තොදෙය්යො)\nතණ්හා යස්ස න විජ්ජති,\nකථඞ්කථා ච යො තිණ්ණො\nවිමොක්ඛො තස්ස කීදිසො{1}",
                        "level": 2
                    },
                    {
                        "type": "paragraph",
                        "text": "**යස්මිං කාමා න වසන්තී**ති: යස්මිං කාමා න වසන්ති, න සංවසන්ති න ආවසන්ති න පරිවසන්තීති ‘යස්මිං කාමා න වසන්ති’ ඉච්චායස්මා තොදෙය්යොති -පෙ-"
                    },
                    {
                        "type": "paragraph",
                        "text": "**තණ්හා යස්ස න විජ්ජතී**ති: තණ්හා යස්ස නත්ථි, න සන්ති{2} න සංවිජ්ජති නූපලබ්භති ඤාණග්ගිනා දඩ්ඪාති ‘තණ්හා යස්ස න විජ්ජති."
                    },
                    {
                        "type": "paragraph",
                        "text": "**කථඞ්කථා ච යො තිණ්ණො**ති: කථඞ්කථා ච යො තිණ්ණො උත්තිණ්ණො නිත්තිණ්ණො අතික්කන්තො සමතික්කන්තො වීතිවත්තොති ‘කථඞ්කථා ච යො තිණ්ණො.’"
                    },
                    {
                        "type": "paragraph",
                        "text": "**විමොක්ඛො තස්ස{2} කීදිසො**ති: විමොක්ඛො තස්ස කීදිසො, කිංසණ්ඨිතො කිංපකාරො, කිංපටිභාගො, ඉච්ඡිතබ්බොති විමොක්ඛං පුච්ඡතීති විමොක්ඛො තස්ස කීදිසො’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“යස්මිං කාමා න වසන්ති (ඉච්චායස්මා තොදෙය්යො)\nතණ්හා යස්ස න විජ්ජති,\nකථඞ්කථා ච යො තිණ්ණො\nවිමොක්ඛො තස්ස කීදිසො”ති",
                        "level": 2
                    },
                    {
                        "type": "heading",
                        "text": "9-2",
                        "level": 1
                    },
                    {
                        "type": "gatha",
                        "text": "යස්මිං කාමා න වසන්ති (තොදෙය්යාති භගවා)\nතණ්හා යස්ස න විජ්ජති,\nකථඞ්කථා ච යො තිණ්ණො\nවිමොක්ඛො තස්ස නාපරො,",
                        "level": 2
                    },
                    {
                        "type": "paragraph",
                        "text": "**යස්මිං කාමා න වසන්තී**ති: යස්මින්ති යස්මිං පුග්ගලෙ අරහන්තෙ ඛීණාසවෙ, ‘කාමා’ති උද්දානතො ද්වෙ කාමා: වත්ථුකාමා ච කිලෙසකාමා ච. -පෙ- ඉමෙ වුච්චන්ති වත්ථුකාමා. -පෙ- ඉමෙ වුච්චන්ති කිලෙසකාමා. **යස්මිං කාමා න වසන්තී**ති: යස්මිං කාමා න වසන්ති, න සංවසන්ති, න ආවසන්ති, න පරිවසන්ති, ‘යස්මිං කාමා න වසන්ති’. **තොදෙය්යාති භගවා**ති -පෙ-"
                    }
                ],
                "footnotes": [
                    {
                        "type": "footnote",
                        "text": "1. කිං දිසො-ක-"
                    },
                    {
                        "type": "footnote",
                        "text": "2. න සති-මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 280,
            "pali": {
                "entries": [
                    {
                        "type": "paragraph",
                        "text": "**තණ්හා යස්ස න විජ්ජතී**ති: ‘තණ්හා’ති: රූපතණ්හා සද්දතණ්හා ගන්ධතණ්හා රසතණ්හා ඵොට්ඨබ්බතණ්හා ධම්මතණ්හා. **යාස්සා**ති: අරහතො ඛීණාසවස්ස. **තණ්හා යස්ස නවිජ්ජ**තීති තණ්හා යස්ස නත්ථි, න සන්ති න සංවිජ්ජති නූපලබ්භති, පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති ‘තණ්හා යස්ස න විජ්ජති. ‘**කථඞ්කථා ච යො තිණ්ණො**ති: ‘කථඞ්කථා’ වුච්චති විචිකිච්ඡා, දුක්ඛෙ කඞ්ඛා -පෙ- ථම්භිතත්තං{1} චිත්තස්ස මනොවිලෙඛො. **යො**ති: යො සො අරහං ඛීණාසවො. **කථඞ්කථා ච යො තිණ්ණො**ති කථඞ්කථා ච යො තිණ්ණො, උත්තිණ්ණො, නිත්තිණ්ණො අතික්කන්තො සමතික්කන්තො වීතිවත්තොති ‘කථඞ්කථා ච යො තිණ්ණො.’"
                    },
                    {
                        "type": "paragraph",
                        "text": "**විමොක්ඛො තස්ස නාපරො**ති: නත්ථි තස්ස අපරො විමොක්ඛො, යෙන විමොක්ඛෙන විමුච්චෙය්ය විමුත්තො සො කතං තස්ස විමොක්ඛෙන කරණීයන්ති විමොක්ඛො තස්ස නාපරො’ තෙනාහ භගවා:"
                    },
                    {
                        "type": "gatha",
                        "text": "“යස්මිං කාමා න වසන්ති (තොදෙය්යාති භගවා)\nතණ්හා යස්ස න විජ්ජති,\nකථඞ්කථා ච යො තිණ්ණො\nවිමොක්ඛො තස්ස නාපරොති.",
                        "level": 2
                    },
                    {
                        "type": "heading",
                        "text": "9-3",
                        "level": 1
                    },
                    {
                        "type": "gatha",
                        "text": "නිරාසසො සො{2} උද ආසසානො\nපඤ්ඤාණවා සො උද පඤ්ඤකප්පී,\nමුනිං අහං සක්ක යථා විජඤ්ඤං\nතං මෙ වියාචික්ඛ සමන්තචක්ඛු.",
                        "level": 2
                    },
                    {
                        "type": "paragraph",
                        "text": "**නිරාසසො සො උද ආසසානො**ති නිත්තණ්හො{3} සො උදාහු සතණ්හො, රූපෙ ආසිංසති{4} සද්දෙ-ගන්ධෙ-රසෙ-ඵොට්ඨබ්බෙ-කුලං ගණං ආවාසලාභං යසං පසංසං-සුඛං චීවරං-පිණ්ඩපාතං-සෙනාසනං ගිලානපච්චයභෙසජ්ජපරික්ඛාරං කාමධාතුං-රූපධාතුං-අරූපධාතුං-කාමභවං-රූපභවං-අරූපභවං-සඤ්ඤාභවං-නෙවසඤ්ඤානාසඤ්ඤාභවං-එකවොකාරභවං-චතුවොකාරභවං-අසඤ්ඤාභවං-පඤ්චවොකාරභවං-අතීතං අනාගතං පච්චුප්පන්නං-දිට්ඨසුතමුතවිඤ්ඤාතබ්බෙ ධම්මෙ ආසිංසති{4} ඉච්ඡති සාදියති පත්ථෙති පිහෙති අභිජප්පතීති ‘නිරාසසො සො උද ආසසානො."
                    }
                ],
                "footnotes": [
                    {
                        "type": "footnote",
                        "text": "1. ඡම්භිතත්තං-මඡසං"
                    },
                    {
                        "type": "footnote",
                        "text": "2. නීරාසසො යො-පන.\nනීරාසයො සො-වි."
                    },
                    {
                        "type": "footnote",
                        "text": "3. නී තණ්හො-ව, වි, ක."
                    },
                    {
                        "type": "footnote",
                        "text": "4. ආසීසති-ව, වි, ක, මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 282,
            "pali": {
                "entries": [
                    {
                        "type": "paragraph",
                        "text": "**පඤ්ඤාණවා සො උදපඤ්ඤකප්පී**{1}ති: ‘පඤ්ඤාණවා සො’ති: පණ්ඩිතො පඤ්ඤවා බුද්ධිමා ඤාණී විභාවී මෙධාවී. උද පඤ්ඤකප්පීති: උදාහු අට්ඨසමාපත්තිඤාණෙන වා පඤ්චාභිඤ්ඤාඤාණෙන වා මිච්ඡාඤාණෙන වා තණ්හාකප්පං වා දිට්ඨිකප්පං වා කප්පෙති, ජනෙති සංජනෙති නිබ්බත්තෙති අභිනිබ්බත්තෙතීති ‘පඤ්ඤාණවා සො උද පඤ්ඤකප්පී.’"
                    },
                    {
                        "type": "paragraph",
                        "text": "**මුනිං අහං සක්ක යථා විජඤ්ඤ**න්ති: ‘සක්කා’ති සක්කො භගවා, සක්යකුලා පබ්බජිතො තිපි සක්කො. අථවා අඩ්ඪො මහද්ධනො ධනවා තිපි සක්කො, තස්සිමානි ධනානි, සෙය්යථීදං: සද්ධාධනං සීලධනං හිරිධනං ඔත්තප්පධනං සුතධනං චාගධනං පඤ්ඤාධනං සතිපට්ඨානධනං සම්මප්පධානධනං ඉද්ධිපාදධනං ඉන්ද්රියධනං බලධනං බොජ්ඣඞ්ගධනං මග්ගධනං ඵලධනං නිබ්බානධනන්ති. තෙහි අනෙකවිධෙහි ධනරතනෙහි අඩ්ඪො මහද්ධනො ධනවාතිපි සක්කො. අථවා පහු විසවී අලමත්තො සූරො වීරො වික්කන්තො අභීරු අච්ඡම්භී අනුත්රාසී අපලායී පහීනභයභෙරවො විගතලොමහංසොතිපි සක්කො**. මුනිං අහං සක්ක යථා විජඤ්ඤ**න්ති: සක්ක, යථා අහං මුනිං ජානෙය්යං ආජානෙය්යං විජානෙය්යං පටිවිජානෙය්යං පටිවිජ්ඣෙය්යන්ති ‘මුනිං අහං සක්ක යථා විජඤ්ඤං’."
                    },
                    {
                        "type": "paragraph",
                        "text": "**තං මෙ වියාචික්ඛ සමන්තචක්ඛූ**ති: ‘තං’ති: යං පුච්ඡාමි, යං යාචාමි, යං අජ්ඣෙසාමි, යං පසාදෙමි. **වියාචික්ඛා**ති: ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහි. **සමන්තචක්ඛූ**ති: ‘සමන්තචක්ඛු’ වුච්චති සබ්බඤ්ඤුතඤාණං -පෙ- තථාගතො තෙන සමන්තචක්ඛූති. ’තං මෙ වියාචික්ඛ සමන්තචක්ඛු.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“නිරාසසො සො උද ආසසානො\nපඤ්ඤාණවා සො උද පඤ්ඤකප්පී,{1}\nමුනිං අහං සක්ක යථා විජඤ්ඤං\nතං මෙ වියාචික්ඛ සමන්තචක්ඛූති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. උද සඤ්ඤ කප්පී-පන."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 284,
            "pali": {
                "entries": [
                    {
                        "type": "heading",
                        "text": "9-4",
                        "level": 1
                    },
                    {
                        "type": "gatha",
                        "text": "නිරාසසො සො න සො{1} ආසසානො\nපඤ්ඤාණවා සො න ච පඤ්ඤකප්පී,\nඑවම්පි තොදෙය්ය, මුනිං විජාන\nඅකිඤ්චනං කාමභවෙ අසත්තං.",
                        "level": 2
                    },
                    {
                        "type": "paragraph",
                        "text": "**නිරාසසො සො න ආසසානො**ති: නිත්තණ්හො සො න සො සතණ්හො සො රූපෙ නාසිංසති{2} සද්දෙ-ගන්ධෙ -පෙ- දිට්ඨසුතමුතවිඤ්ඤාතබ්බෙ ධම්මෙ නාසිංසති{1} න ඉච්ඡති න{2} සාදියති න පත්ථෙති න පිහෙති නාභිජප්පතීති ‘නිරාසසො සො න සො ආසසානො.{2}"
                    },
                    {
                        "type": "paragraph",
                        "text": "**පඤ්ඤාණවා සො න ච පඤ්ඤකප්පී**ති{3} ‘පඤ්ඤාණවා’ති පණ්ඩිතො පඤ්ඤවා බුද්ධිමා ඤාණී විභාවී මෙධාවී. **න ච පඤ්ඤකප්පී**ති අට්ඨසමාපත්තිඤාණෙන වා පඤ්චාභිඤ්ඤා ඤාණෙන වා මිච්ඡාඤාණෙන වා තණ්හා කප්පං වා න කප්පෙති, දිට්ඨිකප්පං වා න කප්පෙති, න ජනෙති, න සංජනෙති, න නිබ්බත්තෙති, නාභිනිබ්බත්තෙතීති ‘පඤ්ඤාණවා සො න ච පඤ්ඤකප්පී."
                    },
                    {
                        "type": "paragraph",
                        "text": "**එවම්පි තොදෙය්ය මුනිං විජානා**ති: ‘මුනී’ති: ‘මොනං’ වුච්චති ඤාණං -පෙ- සඞ්ගජාලමතිච්ච සො මුනී. **එවම්පි තොදෙය්ය මුනිං විජානා**ති තොදෙය්ය එවං මුනිං ජාන, පටිජාන පටිවිජාන පටිවිජ්ඣාති ‘එවම්පි තොදෙය්ය මුනිං විජාන’."
                    },
                    {
                        "type": "paragraph",
                        "text": "**අකිඤ්චනං කාමභවෙ අසත්ත**න්ති: ‘අකිඤ්චන’න්ති: රාගකිඤ්චනං දොසකිඤ්චනං මොහකිඤ්චනං මානකිඤ්චනං දිට්ඨිකිඤ්චනං කිලෙසකිඤ්චනං දුච්චරිතකිඤ්චනං, යස්සෙතානි කිඤ්චනානි{4} පහීනානි සමුච්ඡින්නානි වූපසන්නානි පටිපස්සද්ධානි, අභබ්බුප්පත්තිකානි ඤාණග්ගිනා දඩ්ඪානි සො වුච්චති අකිඤ්චනො. **කාමා**ති උද්දානතො ද්වෙ කාමා වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා. -පෙ- ඉමෙ වුච්චන්ති කිලෙසකාමා. භවාති ද්වෙ භවා කම්මභවො ච පටිසන්ධිකො ච පුනබ්භවො -පෙ- අයං පටිසන්ධිකො පුනබ්භවො."
                    }
                ],
                "footnotes": [
                    {
                        "type": "footnote",
                        "text": "1. න ච-මඡසං"
                    },
                    {
                        "type": "footnote",
                        "text": "2. නා සීසති-ව, වි, ක. මඡසං."
                    },
                    {
                        "type": "footnote",
                        "text": "3. සඤ්ඤකප්පීති-පන."
                    },
                    {
                        "type": "footnote",
                        "text": "4. එතෙ කිඤ්චනා-ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 286,
            "pali": {
                "entries": [
                    {
                        "type": "paragraph",
                        "text": "**අකිඤ්චනං කාමභවෙ අසත්තන්ති:** අකිඤ්චනං පුග්ගලං කාමෙ ච භවෙ ච අසත්තං අලග්ගං{1} අලග්ගිතං අපලිබුද්ධං නික්ඛන්තං නිස්සටං විප්පමුත්තං විසංයුත්තං විමරියාදීකතෙන චෙතසා විහරන්තන්ති ‘අකිඤ්චනං කාමභවෙ අසත්තං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නිරාසසො සො න සො ආසසානො\nපඤ්ඤාණවා සො න ච පඤ්ඤකප්පී\nඑවම්පි තොදෙය්ය මුනිං විජාන\nඅකිඤ්චනං කාමභවෙ අසන්ත”න්ති.",
                        "level": 2
                    },
                    {
                        "type": "paragraph",
                        "text": "සහ ගාථාපරියොසානා -පෙ- සත්ථා මෙ භන්තෙ භගවා සාවකො හමස්මීති."
                    },
                    {
                        "type": "centered",
                        "text": "තොදෙය්ය සුත්තනිද්දෙසො සමත්තො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. අලගිතං-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 288,
            "pali": {
                "entries": [
                    {
                        "type": "heading",
                        "text": "10. කප්ප සුත්තනිද්දෙසො. ",
                        "level": 2
                    },
                    {
                        "type": "heading",
                        "text": "10-1",
                        "level": 1
                    },
                    {
                        "type": "gatha",
                        "text": "මජ්ඣෙ සරස්මිං තිට්ඨතං (ඉච්චායස්මා කප්පො)\nඔඝෙ ජාතෙ මහබ්භයෙ,\nජරාමච්චුපරෙතානං\nදීපං පබ්රූහි මාරිස\nත්වඤ්ච මෙ දීප{1} මක්ඛාහි\nයථයිදං නාපරං සියා.",
                        "level": 2
                    },
                    {
                        "type": "paragraph",
                        "text": "**මජ්ඣෙ සරස්මිං තිට්ඨ**තන්ති: ‘සරො’ වුච්චති සංසාරො. ආගමනං ගමනං ගමනාගමනං කාලං ගති භවාභවො චුති ච උප්පත්ති ච නිබ්බත්ති ච භෙදො ච{2} ජාති ච ජරා ච මරණං ච. සංසාරස්ස පුරිමා{3} කොටි න පඤ්ඤායති, පච්ඡිමාපි කොටි න පඤ්ඤායති, මජ්ඣෙව සංසාරෙ{4} සත්තා ඨිතා පතිට්ඨිතා අල්ලීනා උපගතා අජ්ඣොසිතා අධිමුත්තා."
                    },
                    {
                        "type": "paragraph",
                        "text": "කථං සංසාරස්ස පුරිමා කොටි න පඤ්ඤායති: එත්තකා ජාතියො වට්ටං වත්ති{5}, තතො පරං න වත්තීති{6} හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි ජාතිසතානි වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි ජාතිසහස්සානි වට්ටං වත්ති, තතො පරං න වත්තීති. හෙවං නත්ථි, එවම්පි සංසාරස්ස පුරිමා කොටි න පඤ්ඤායති. එත්තකානි ජාතිසතසහස්සානි වට්ටං වත්ති. තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකා ජාති කොටියො වට්ටං වත්ති. තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි ජාතිකොටිසතානි වට්ටං වත්ති තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි ජාතිකොටිසහස්සානි වට්ටං වත්ති තතොපරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති එත්තකානි ජාතිකොටිසතසහස්සානි වට්ටං වත්ති තතොපරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි වස්සානි වට්ටං වත්ති, තතො පරං න වත්තීති හෙවං නත්ථි."
                    }
                ],
                "footnotes": [
                    {
                        "type": "footnote",
                        "text": "1. දිසං-ව, වි, ක."
                    },
                    {
                        "type": "footnote",
                        "text": "2. නීරොධොච-ව, වි, ක."
                    },
                    {
                        "type": "footnote",
                        "text": "3. පුරිමාපි-මඡසං."
                    },
                    {
                        "type": "footnote",
                        "text": "4. මජ්ඣෙ ච-ස්යා."
                    },
                    {
                        "type": "footnote",
                        "text": "5. වට්ටං වට්ටති-ස\nවට්ටං වත්තති-වි."
                    },
                    {
                        "type": "footnote",
                        "text": "6. වත්තතීති-මඡසං, ස.\nවත්තති-ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 290,
            "pali": {
                "entries": [
                    {
                        "type": "paragraph",
                        "text": "එවම්පි සංසාරස්ස පුරිමා කොටි න පඤ්ඤායති. එත්තකානි වස්සසතානි වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි වස්සසහස්සානි වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි වස්සසතසහස්සානි වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකා වස්සකොටියො වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි වස්ස කොටිසතානි වට්ටං වත්ති තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි වස්සකොටිසහස්සානි වට්ටං වත්ති තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි වස්සකොටිසතසහස්සානි වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි කප්පානි වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි කප්පසතානි වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි කප්පසහස්සානි වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි කප්පසතසහස්සානි වට්ටං වත්ති, තතො පරං න වත්තීති, හෙවං නත්ථි. එවම්පි සංසාරස්ස පුරිමා කොටි න පඤ්ඤායති, එත්තකා කප්පකොටියො වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති, එත්තකානි කප්පකොටිසතානි වට්ටං වත්ති. තතො පරං න වත්තීති, හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි කප්පකොටිසහස්සානි වට්ටං වත්ති, තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. එත්තකානි කප්පකොටිසතසහස්සානි වට්ටං වත්ති. තතො පරං න වත්තීති හෙවං නත්ථි. එවම්පි සංසාරස්ස පුරිමා කොටි න පඤ්ඤායති. වුත්තං හෙතං භගවතා:"
                    },
                    {
                        "type": "paragraph",
                        "text": "“අනමතග්ගොයං භික්ඛවෙ, සංසාරො පුබ්බා කොටි න පඤ්ඤායති අවිජ්ජා නීවරණානං සත්තානං තණ්හාසංයොජනානං සංධාවතං සංසරතං. එවං දීඝරත්තං ඛො භික්ඛවෙ, දුක්ඛං පච්චනුභූතං තිප්පං පච්චනුභූතං බ්යසනං පච්චනුභූතං කටසී වඩ්ඪිතා,{1} යාවඤ්චිදං භික්ඛවෙ, අලමෙව සබ්බසඞ්ඛාරෙසු නිබ්බින්දිතුං, අලං විරජ්ජිතුං, අලං විමුච්චිතුන්ති. එවම්පි සංසාරස්ස පුරිමා කොටි න පඤ්ඤායති."
                    }
                ],
                "footnotes": [
                    {
                        "type": "footnote",
                        "text": "1. වඩ්ඪිතං-සක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 292,
            "pali": {
                "entries": [
                    {
                        "type": "paragraph",
                        "text": "කථං සංසාරස්ස පච්ඡිමා කොටි න පඤ්ඤායති: එත්තකා ජාතියො වට්ටං වත්තිස්සති, තතො පරං න වත්තිස්සතීති හෙවං නත්ථි. එවම්පි සංසාරස්ස පච්ඡිමා කොටි න පඤ්ඤායති, එත්තකානි ජාතිසතානි-එත්තකානි ජාතිසහස්සානි-එත්තකානි ජාතිසතසහස්සානි -පෙ- එත්තකා ජාතිකොටියො-එත්තකානි ජාතිකොටිසතානි-එත්තකානි ජාතිකොටිසහස්සානි-එත්තකානි ජාතිකොටි සතසහස්සානි-එත්තකානි වස්සානි-එත්තකානි වස්සසතානි-එත්තකානි වස්සසහස්සානි-එත්තකානි වස්සසතසහස්සානි-එත්තකා වස්සකොටියො-එත්තකානි වස්සකොටිසතානි-එත්තකානි වස්සකොටිසහස්සානි-එත්තකානි වස්සකොටිසතසහස්සානි-එත්තකානි කප්පානි-එත්තකානි කප්පසතානි-එත්තකානි කප්පසහස්සානි-එත්තකානි කප්පසතසහස්සානි-කප්පසහසහස්සානි එත්තකා කප්පකොටියො-එත්තකානි කප්පකොටිසතානි -එත්තකානි කප්පකොටිසහස්සානි-එත්තකානි කප්පකොටිසතසහස්සානි වට්ටං වත්තිස්සති, තතො පරං න වත්තිස්සතීති හෙවං නත්ථි, එවම්පි සංසාරස්ස පච්ඡිමා කොටි න පඤ්ඤායති. එවම්පි සංසාරස්ස පුරිමා කොටි න පඤ්ඤායති පච්ඡිමාපි කොටි න පඤ්ඤායති. මජ්ඣෙව සංසාරෙ සන්තා ඨිතා පතිට්ඨිතා අල්ලීනා උපගතා අජ්ඣොසිතා අධිමුත්තාති ‘මජ්ඣෙ සරස්මිං තිට්ඨතං.’ ඉච්චායස්මාකප්පො -පෙ-"
                    },
                    {
                        "type": "paragraph",
                        "text": "**ඔඝෙ ජාතෙ මහබ්භයෙ**ති: කාමොඝෙ භවොඝෙ දිට්ඨොඝෙ අවිජ්ජොඝො ජාතෙ සංජාතෙ නිබ්බත්තෙ අභිනිබ්බත්තෙ පාතුභූතෙ. **මහබ්භයෙ**ති: ජාතිභයෙ ජරාභයෙ ව්යාධිභයෙ මරණභයෙති ‘ඔඝෙ ජාතෙ මහබ්භයෙ’"
                    },
                    {
                        "type": "paragraph",
                        "text": "**ජරාමච්චුපරෙතානන්ති**: ජරාය ඵුට්ඨානං පරෙතානං සමොහිතානං සමන්නාගතානං මච්චුනා ඵුට්ඨානං පරෙතානං සමොහිතානං සමන්නාගතානං ජාතියා අනුගතානං ජරාය අනුසටානං බ්යාධිනා අභිභූතානං මරණෙන අබ්භාගතානං අතාණානං අලෙනානං අසරණානං අසරණීභූතානන්ති ‘ජරාමච්චුපරෙතානං.’"
                    },
                    {
                        "type": "paragraph",
                        "text": "**දීපං පබ්රූහි මාරිසා**ති: දීපං තාණං ලෙණං සරණං ගතිං පරායනං බ්රූහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහි. **මාරිසා**ති: පියවචනං ගරුවචනං සගාරවසප්පතිස්සාධිවචනමෙතං මාරිසා’ති ‘දීපං{1} පබ්රූහි මාරිස.’"
                    }
                ],
                "footnotes": [
                    {
                        "type": "footnote",
                        "text": "1. දිසං පබ්රුහි-ව, වි, ක.\nදීසං.-ව, වි, ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 294,
            "pali": {
                "entries": [
                    {
                        "type": "paragraph",
                        "text": "**ත්වඤ්ච මෙ දීපමක්ඛාහී**ති: ‘ත්ව’න්ති: භගවන්තං භණති, **දීපමක්ඛාහී**ති: දීපං තාණං ලෙනං සරණං ගතිං පරායනං අක්ඛාහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති ත්වඤ්ච මෙ දීපමක්ඛාහි’"
                    },
                    {
                        "type": "paragraph",
                        "text": "**යථයිදං නාපරං සියා**ති: යථයිදං දුක්ඛං ඉධෙව නිරුජ්ඣෙය්ය, වූපසමෙය්ය අත්ථං ගච්ඡෙය්ය පටිප්පස්සම්භෙය්ය පුන පටිසන්ධි කං දුක්ඛං න නිබ්බත්තෙය්ය, කාමධාතුයා වා රූපධාතුයා වා අරූපධාතුයා වා කාමභවෙ වා රූපභවෙ වා අරූපභවෙ වා සඤ්ඤාභවෙ වා අසඤ්ඤාභවෙ වා නෙවසඤ්ඤානාසඤ්ඤාභවෙ වා එකවොකාරභවෙ වා චතුවොකාරභවෙ වා පඤ්චවොකාරභවෙ වා පුනගතියා වා උප්පත්තියා වා පටිසන්ධියා වා භවෙ වා සංසාරෙ වා වට්ටෙ වා{1} න ජායෙය්ය න සංජායෙය්ය න නිබ්බත්තෙය්ය නාභිනිබ්බත්තෙය්ය ඉධෙව නිරුජ්ඣෙය්ය වුපසමෙය්ය අත්ථංගච්ඡෙය්ය පටිප්පස්සම්භෙය්යාති ‘යථයිදං නාපරං සියා’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“මජ්ඣෙ සරස්මිං තිට්ඨතං (ඉච්චායස්මා කප්පො)\nඔඝෙ ජාතෙ මහබ්භයෙ,\nජරාමච්චුපරෙතානං\nදීපං පබ්රූහි මාරිස,\nත්වඤ්ච මෙ දීපමක්ඛාහි\nයථයිදං නාපරං සියා”ති.",
                        "level": 2
                    },
                    {
                        "type": "heading",
                        "text": "10-2",
                        "level": 1
                    },
                    {
                        "type": "gatha",
                        "text": "මජ්ඣෙ සරස්මිං තිට්ඨතං (කප්පාති භගවා)\nඔඝෙ ජාතෙ මහබ්භයෙ\nජරාමච්චුපරෙතානං\nදීපං පබ්රූමි කප්ප තෙ.",
                        "level": 2
                    },
                    {
                        "type": "paragraph",
                        "text": "**මජ්ඣෙ සරස්මිං තිට්ඨ**න්ති: ‘සරො’ වුච්චති සංසාරො. ආගමනං ගමනං ගමනාගමනං කාලං ගති භවාභවො{2} චුති ච උප්පත්ති ච නිබ්බත්ති ච භෙදො ච ජාති ච ජරා ච මරණඤ්ච. සංසාරස්ස පුරිමා කොටි න පඤ්ඤායති පච්ඡිමාපි කොටි න පඤ්ඤායති -පෙ- මජ්ඣෙව සංසාරෙ සත්තා ඨිතා පතිට්ඨිතා අල්ලීනා උපගතා අජ්ඣොසිතා අධිමුත්තා. කථං සංසාරස්ස පුරිමා කොටි න පඤ්ඤායති -පෙ- එවං සංසාරස්ස පුරිමා කොටි න පඤ්ඤායති. කථං සංසාරස්ස පච්ඡිමා කොටි න පඤ්ඤායති -පෙ- එවං සංසාරස්ස පච්ඡිමා කොටි න පඤ්ඤායති. එවං සංසාරස්ස පුරිමා කොටි න පඤ්ඤායති. පච්ඡිමාපි කොටි න පඤ්ඤායති. මජ්ඣෙ ව සංසාරෙ සත්තා ඨිතා පතිට්ඨිතා අල්ලීනා උපගතා අජ්ඣොසිතා අධිමුත්තාති ‘මජ්ඣෙ සරස්මිං තිට්ඨතං’ කප්පාති භගවාති. -පෙ-"
                    }
                ],
                "footnotes": [
                    {
                        "type": "footnote",
                        "text": "1. වද්ධෙවා-පන."
                    },
                    {
                        "type": "footnote",
                        "text": "2. භවාභවෙ-ප, ව."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 296,
            "pali": {
                "entries": [
                    {
                        "type": "paragraph",
                        "text": "**ඔඝෙ ජාතෙ මහබ්භයෙ**ති: කාමොඝෙ භවොඝෙ දිට්ඨොඝො අවිජ්ජොඝෙ ජාතෙ සංජාතෙ නිබ්බත්තෙ අභිනිබ්බත්තෙ පාතුභූතෙ. **මහබ්භයෙ**ති: ජාතිභයෙ ජරාභයෙ ව්යාධිභයෙ මරණභයෙති ‘ඔඝෙ ජාතෙ මහබ්භයෙ’"
                    },
                    {
                        "type": "paragraph",
                        "text": "**ජරාමච්චු පරෙතානන්ති**: ජරාය ඵුට්ඨානං පරෙතානං සමොහිතානං සමන්නාගතානං මච්චුනා ඵුට්ඨානං පරෙතානං සමොහිතානං සමන්නාගතානං ජාතියා අනුගතානං ජරාය අනුසටානං බ්යාධිනා අභිභූතානං මරණෙන අබ්භාහතානං අතාණානං අලෙනානං අසරණානං අසරණීභූතානන්ති ‘ජරාමච්චුපරෙතානං’"
                    },
                    {
                        "type": "paragraph",
                        "text": "**දීපං පබ්රූමි කප්ප තෙ**ති: දීපං තාණං ලෙනං සරණං ගතිං පරායනං බ්රූමි ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘දීපං පබ්රූමි කප්ප තෙ’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“මජ්ඣෙ සරස්මිං තිට්ඨිතං (කප්පාති භගවා)\nඔඝෙ ජාතෙ මහබ්භයෙ,\nජරාමච්චුපරෙතානං\nදීපං පබ්රූමි කප්ප තෙ”ති.",
                        "level": 2
                    },
                    {
                        "type": "heading",
                        "text": "10-3",
                        "level": 1
                    },
                    {
                        "type": "gatha",
                        "text": "අකිඤ්චනං අනාදානං-එතං දීපං අනාපරං\nනිබ්බානං ඉති නං බ්රූමි-ජරාමච්චුපරික්ඛයං.",
                        "level": 1
                    },
                    {
                        "type": "paragraph",
                        "text": "**අකිඤ්චනං අනාදාන**න්ති: ‘කිඤ්චන’න්ති: රාගකිඤ්චනං දොසකිඤ්චනං මොහකිඤ්චනං මානකිඤ්චනං දිට්ඨිකිඤ්චනං කිලෙසකිඤ්චනං දුච්චරිතකිඤ්චනං කිඤ්චනප්පහානං කිඤ්චනවූපසමො{1} කිඤ්චනපටිනිස්සග්ගො{2} කිඤ්චනපටිප්පස්සද්ධි{3} අමතං නිබ්බානන්ති අකිඤ්චනං. **අනාදාන**න්ති: ‘ආදානං වුච්චති තණ්හා: යො රාගො සාරාගො -පෙ- අභිජ්ඣා ලොභො අකුසලමූලං ආදානප්පහානං ආදානවූපසමො ආදානපටිනිස්සග්ගො ආදානපටිප්පස්සද්ධි අමතං නිබ්බානන්ති “අකිඤ්චනං අනාදානං”"
                    }
                ],
                "footnotes": [
                    {
                        "type": "footnote",
                        "text": "1. කිඤ්චනවූපසමං-මඡසං"
                    },
                    {
                        "type": "footnote",
                        "text": "2. පටිනිස්සග්ගං-මඡසං"
                    },
                    {
                        "type": "footnote",
                        "text": "3. පටිප්පස්සද්ධිං-මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 298,
            "pali": {
                "entries": [
                    {
                        "type": "paragraph",
                        "text": "**එතං දීපං අනාපර**න්ති: එතං දීපං තාණං ලෙනං සරණං ගති පරායනං. **අනාපර**න්ති: තම්හා පරො අඤ්ඤො දීපො නත්ථි, අථ ඛො සො යෙව{1} දීපො අග්ගො ච සෙට්ඨො ච විසෙට්ඨො ච පාමොක්ඛො ච උත්තමො ච පවරො චාති ‘එතං දීපං අනාපරං’."
                    },
                    {
                        "type": "paragraph",
                        "text": "**නිබ්බානං ඉති නං බ්රූමී**ති: ‘වානං’ වුච්චති තණ්හා, “යො රාගො සාරාගො -පෙ- අභිජ්ඣා ලොභො අකුසලමූලං. “ වානප්පහානං වානවූපසමො වානපටිනිස්සග්ගො වානපටිප්පස්සද්ධි{2} අමතං නිබ්බානං. **ඉතී**ති: පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතා පෙතං{3} ඉතීති: **බ්රූමී**ති බ්රූමි ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘නිබ්බානං ඉති නං බ්රූමි. ‘"
                    },
                    {
                        "type": "paragraph",
                        "text": "**ජරාමච්චු පරික්ඛය**න්ති: ජරාමරණස්ස පහානං වූපසමො පටිනිස්සග්ගො පටිප්පස්සද්ධි අමතං නිබ්බානන්ති ‘ජරාමච්චුපරික්ඛයං’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අකිඤ්චනං අනාදානං, එතං දීපං අනාපරං\nනිබ්බානං ඉති නං බ්රූමි ජරාමච්චුපරික්ඛය”න්ති",
                        "level": 1
                    },
                    {
                        "type": "heading",
                        "text": "10-4",
                        "level": 1
                    },
                    {
                        "type": "gatha",
                        "text": "එතදඤ්ඤාය{4} යෙ සතා-දිට්ඨධම්මාභිනිබ්බූතා\nන තෙ මාරවසානුගා-න තෙ මාරස්ස පද්ධගූ.{5}",
                        "level": 1
                    },
                    {
                        "type": "paragraph",
                        "text": "**එතදඤ්ඤාය යෙ සතා**නි: ‘එත’න්ති: අමතං නිබ්බානං “යො සො සබ්බසංඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. “**අඤ්ඤායා**ති: අඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වා. සබ්බෙ සඞ්ඛාරා අනිච්චා’ති -පෙ- ‘යං කිඤ්චි සමුයදධම්මං සබ්බං තං නිරොධධම්මන්ති අඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වා. **යෙ**ති අරහන්තො ඛීණාසවා **සතා**ති: චතූහි කාරණෙහි සතා: කායෙ කායානුපස්සනාසතිපට්ඨානං භාවිතත්තා සතා -පෙ- තෙ වුච්චන්ති ‘සතා’ති ‘**එතදඤ්ඤාය යෙ සතා.’**"
                    }
                ],
                "footnotes": [
                    {
                        "type": "footnote",
                        "text": "1. සො එවං-මඡසං."
                    },
                    {
                        "type": "footnote",
                        "text": "2. වානපටිප්පස්සද්ධිං-මඡසං"
                    },
                    {
                        "type": "footnote",
                        "text": "3. මෙතං-ව, වි, ක."
                    },
                    {
                        "type": "footnote",
                        "text": "4. භාවෙන්තා-මඡසං, ස්යා."
                    },
                    {
                        "type": "footnote",
                        "text": "5. එත දත්ථාය-ව, වි, ක."
                    },
                    {
                        "type": "footnote",
                        "text": "6. පට්ඨගු-ස්යා.\nපට්ඨභූ-ව. වි. ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 300,
            "pali": {
                "entries": [
                    {
                        "type": "paragraph",
                        "text": "**දිට්ඨධම්මාභිනිබ්බුතා**ති: ‘දිට්ඨධම්මා’ති: දිට්ඨධම්මා ඤාතධම්මා තුලිතධම්මා තීරිතධම්මා විභූතධම්මා විභාවිතධම්මා. **අභිනිබ්බුතා**ති: රාගස්ස{1} නිබ්බාපිතත්තා නිබ්බුතා, දොසස්ස -පෙ- සබ්බාකුසලාභිසඞ්ඛාරානං සන්තත්තා සමිතත්තා වූපසමිතත්තා විජ්ඣාතත්තා නිබ්බුතත්තා විගතත්තා පටිප්පස්සද්ධත්තා සන්තා උපසන්තා වූපසන්තා නිබ්බුතා පටිප්පස්සද්ධාති ‘දිට්ඨධම්මාභිනිබ්බුතා.’"
                    },
                    {
                        "type": "paragraph",
                        "text": "**න තෙ මාරවසානුගතාති**: ‘මාරො’ති: “යො සො මාරො කණ්හො අධිපති අන්තගූ නමුචි පමත්තබන්ධු. **න තෙ මාරවසානුගතාති**: න තෙ මාරස්ස වසෙ වත්තන්ති, නපි මාරො තෙසු වසං වත්තෙති තෙ මාරං ච මාරපක්ඛං ච මාරපාසං ච මාරබලිසං ච මාරාමිසං ච මාරවිසයං ච මාරනිවාපං ච{2} මාරගොචරං ච මාරබන්ධනං ච අභිභුය්ය අභිභවිත්වා අජ්ඣොත්ථරිත්වා පරියාදියිත්වා මද්දිත්වා චරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්තීති ‘න තෙ මාරවසානුගා.’"
                    },
                    {
                        "type": "paragraph",
                        "text": "න තෙ මාරස්ස පද්ධගූති:{3} න තෙ මාරස්ස පද්ධා පද්ධචරා{4} පරිචාරිකා සිස්සා{5} බුද්ධස්ස තෙ භගවතො පද්ධා පද්ධචරා{6} පරිචාරිකා සිස්සාති ‘න තෙ මාරස්ස පද්ධගූති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එතදඤ්ඤාය යෙ සතා දිට්ඨධම්මාභිනිබ්බුතා,\nන තෙ මාරවසානුගා න තෙ මාරස්ස පද්ධගූති.",
                        "level": 1
                    },
                    {
                        "type": "paragraph",
                        "text": "සහ ගාථාපරියොසානා -පෙ- සත්ථා මෙ භන්තෙ භගවා සාවකො හමස්මී’ති."
                    },
                    {
                        "type": "centered",
                        "text": "කප්ප සුත්තනිද්දෙසො සමත්තො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ලොභස්ස-ව, වි, ක"
                    },
                    {
                        "type": "footnote",
                        "text": "2. මාරනිවාසං ච, මඡසං."
                    },
                    {
                        "type": "footnote",
                        "text": "3. පට්ඨතූතී-ස්යා.\nපට්ඨභූති-ව. වි, ක."
                    },
                    {
                        "type": "footnote",
                        "text": "4. පට්ඨා පට්ඨචරා-ව, වි, ක."
                    },
                    {
                        "type": "footnote",
                        "text": "5. පරිචාරිකා සියා-මඡසං, ව, වි, ක."
                    },
                    {
                        "type": "footnote",
                        "text": "6. පට්ඨා පට්ඨචරා-ව, වි, ක, ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 302,
            "pali": {
                "entries": [
                    {
                        "type": "heading",
                        "text": "11. ජතුකණ්ණී සුත්තනිද්දෙසො. ",
                        "level": 2
                    },
                    {
                        "type": "heading",
                        "text": "11-1",
                        "level": 1
                    },
                    {
                        "type": "gatha",
                        "text": "සුත්වානහං වීර අකාමකාමිං (ඉච්චායස්මා ජතුකණ්ණී)\nඔඝාතිගං පුට්ඨුමකාමමාගමං,\nසන්තිපදං බ්රූහි සහාජනෙත්ත{1}\nයථාතච්ඡං භගවා බ්රූහි මෙතං,",
                        "level": 2
                    },
                    {
                        "type": "paragraph",
                        "text": "**සුත්වානහං වීර අකාමකාමි**න්ති: ‘සුත්වා’ති: සුත්වා සුණිත්වා උග්ගහෙත්වා උපධාරෙත්වා උපලක්ඛයිත්වා ‘ඉතිපි සො භගවා අරහං -පෙ- බුද්ධො භගවා’ති ‘සුත්වානහං. **වීරාති**: වීරො භගවා, විරියවාති වීරො, පහූති වීරො{2} විසවීති වීරො{3} අලමත්තොති{4} වීරො, සූරොති වීරො, වික්කන්තො අභීරු අච්ඡම්හී අනුත්රාසී අපලායී පහීනභයභෙරවො විගතලොමහංසොති වීරො."
                    },
                    {
                        "type": "gatha",
                        "text": "1. “විරතො ඉධ සබ්බපාපකෙහි\nනිරයදුක්ඛමතිච්ච විරියවා සො,\nසො විරියවා පධානවා\nවීරො තාදී පවුච්චතෙ තථත්තා”ති.{a}",
                        "level": 2
                    },
                    {
                        "type": "paragraph",
                        "text": "සුත්වානහං වීර."
                    },
                    {
                        "type": "paragraph",
                        "text": "**අකාමකාමි**න්ති: ‘කාමා’ති: උද්දානතො ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. බුද්ධස්ස භගවතො වත්ථුකාමා පරිඤ්ඤාතා කිලෙසකාමා පහීනා, වත්ථුකාමානං පරිඤ්ඤාතත්තා කිලෙසකාමානං පහීනත්තා භගවා න කාමෙ කාමෙති, න කාමෙ පත්ථෙති, න කාමෙ පිහෙති, න කාමෙ අභිජප්පති, යෙ කාමෙ කාමෙන්ති කාමෙ පත්ථෙන්ති, කාමෙ පිහෙන්ති, කාමෙ අභිජප්පන්ති, තෙ කාමකාමිනො රාගරාගිනො සඤ්ඤාසඤ්ඤිනො, භගවා න කාමෙ කාමෙති, න කාමෙ පත්ථෙති, න කාමෙ පිහෙති, න කාමෙ අභිජප්පති, තස්මා බුද්ධො අකාමො නික්කාමො චත්තකාමො වන්තකාමො මුත්තකාමො පහීනකාමො පටිනිස්සට්ඨකාමො වීතරාගො විගතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො නිච්ඡාතො නිබ්බුතො සීතීභූතො සුඛපටිසංවෙදී බ්රහ්මභූතෙන අත්තනා විහරතීති ‘සුත්වානහං වීර අකාමකාමිං’. **ඉච්චායස්මා ජතුකණ්ණී**ති:"
                    },
                    {
                        "type": "paragraph",
                        "text": "ඉච්චාති: පදසන්ධි -පෙ- ‘පදානුපුබ්බාපෙතං ඉච්චාති’. **ආයස්මා**ති: පියවචනං -පෙ- සප්පතිස්සාධිවචනමෙතං ආයස්මා ති. **ජතුකණ්ණී**ති: තස්ස බ්රාහ්මණස්ස ගොත්තං සඞ්ඛා සමඤ්ඤා පඤ්ඤත්ති වොහාරොති ‘ඉච්චායස්මා ජතුකණ්ණී’."
                    }
                ],
                "footnotes": [
                    {
                        "type": "footnote",
                        "text": "1. සහජනෙත්ත-මඡසං.\nමහාජනෙත්ත-ව, වි, ක."
                    },
                    {
                        "type": "footnote",
                        "text": "2. පභූති වීරො-ව, වි, ක."
                    },
                    {
                        "type": "footnote",
                        "text": "3. වීසති වීරො-ව, වි, ක."
                    },
                    {
                        "type": "footnote",
                        "text": "4. අල මත්ථොති-ව, වි, ක."
                    },
                    {
                        "type": "footnote",
                        "text": "a. සුත්තනිපාත-සභියසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 304,
            "pali": {
                "entries": [
                    {
                        "type": "paragraph",
                        "text": "**ඔඝාතිගං පුට්ඨුමකාමමාගම**න්ති: ‘ඔඝාතිග’න්ති: ඔඝාතිගං ඔඝං අතික්කන්තං සමතික්කන්තං වීතිවත්තන්ති ‘ඔඝාතිගං’. **පුට්ඨු**න්ති: පුට්ඨුං පුච්ඡිතුං යාචිතුං අජ්ඣෙසිතුං පසාදෙතුං. **අකාමමාගම**න්ති: අකාමං පුට්ඨුං නික්කාමං{1} චත්තකාමං වන්තකාමං මුත්තකාමං පහීනකාමං පටිනිස්සට්ඨකාමං වීතරාගං විගතරාගං චත්තරාගං වන්තරාගං මුත්තරාගං පහීනරාගං පටිනිස්සට්ඨරාගං ආගම්හා ආගතම්හා උපාගතම්හා සම්පත්තම්හා තයා සද්ධිං සමාගතම්හාති ‘ඔඝාතිගං පුට්ඨුමකාමමාගමං.’"
                    },
                    {
                        "type": "paragraph",
                        "text": "**සන්තිපදං බ්රූහි සහාජනෙත්තා**{2}ති: ‘සන්තී’ති: එකෙන ආකාරෙන සන්තිපි සන්තිපදම්පි තමෙව අමතං නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "සන්තමෙතං පදං, පණීතමෙතං පදං, යදිදං සබ්බසංඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානන්ති. අථාපරෙනාකාරෙන යෙ ධම්මා සන්තාධිගමාය සන්තිඵුසනාය සන්ති සච්ඡිකිරියාය සංවත්තන්ති, සෙය්යථීදං: චත්තාරො සතිපට්ඨානා, චත්තාරො සම්මප්පධානා, චත්තාරො ඉද්ධිපාදා, පඤ්චින්ද්රියානි, පඤ්චබලානි, සත්තබොජ්ඣඞ්ගා, අරියො අට්ඨඞ්ගිකො මග්ගො, ඉමෙ වුච්චන්ති සන්තිපදං තාණපදං ලෙනපදං සරණපදං අභයපදං අච්චුතපදං අමතපදං නිබ්බානපදං බ්රූහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහි. **සහාජනෙත්තා**ති: ‘නෙත්තං’ වුච්චති සබ්බඤ්ඤුතඤාණං, බුද්ධස්ස භගවතො නෙත්තං ච ජිනභාවො ච බොධියා මූලෙ අපුබ්බං අචරිමං එකස්මිං ඛණෙ උප්පන්නො, තස්මා බුද්ධො සහාජනෙත්තොති ‘සන්තිපදං බ්රූහි සහාජනෙත්ත.’"
                    },
                    {
                        "type": "paragraph",
                        "text": "**යථාතච්ඡං භගවා බ්රූහි මෙත**න්ති: යථාතච්ඡං වුච්චති අමතං නිබ්බානං -පෙ- නිරොධො නිබ්බානං, **භගවා**ති: ගාරවාධිවචනමෙතං -පෙ- සච්ඡිකාපඤ්ඤත්ති යදිදං භගවා’ති. **බ්රූහි මෙත**න්ති: බ්රූහි ආචික්ඛාහි -පෙ- පකාසෙහීති ‘යථාතච්ඡං භගවා බ්රූහි මෙතං. ‘"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“සුත්වානහං වීර අකාමකාමිං (ඉච්චායස්මා ජතුකණ්ණී)\nඔඝාතිගං පුට්ඨුමකාමමාගමං,\nසන්තිපදං බ්රූහි සහාජනෙත්ත\nයථාතච්ඡං භගවා බ්රූහි මෙත”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. නිකාමං-ව, වි, ක."
                    },
                    {
                        "type": "footnote",
                        "text": "2. මහාජනෙත්ත-ච, වි, ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 306,
            "pali": {
                "entries": [
                    {
                        "type": "heading",
                        "text": "11-2",
                        "level": 1
                    },
                    {
                        "type": "gatha",
                        "text": "භගවා හි කාමෙ අභිභුය්ය ඉරීයති\nආදිච්චොව පඨවිං තෙජි තෙජසා,\nපරිත්තපඤ්ඤස්ස මෙ භූරිපඤ්ඤ,{1}\nආචික්ඛ ධම්මං යමහං විජඤ්ඤං\nජාතිජරාය ඉධ විප්පහානං.",
                        "level": 2
                    },
                    {
                        "type": "paragraph",
                        "text": "**භගවා හි කාමෙ අභිභුය්ය ඉරීයතී**ති: ‘භගවා’ති ගාරවාධිවචනං -පෙ- සච්ඡිකාපඤ්ඤත්ති යදිදං භගවාති. **කාමා**ති: උද්දානතො{2} ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. භගවා වත්ථුකාමෙ පරිජානිත්වා කිලෙසකාමෙ පහාය අභිභුය්ය අභිභවිත්වා අජ්ඣොත්ථරිත්වා පරියාදියිත්වා මද්දිත්වා{3} චරති විහරති ඉරීයති වත්තෙති පාලෙති යපෙති යාපෙතීති ‘භගවා හි කාමෙ අභිභුය්ය ඉරීයති.’"
                    },
                    {
                        "type": "paragraph",
                        "text": "**ආදිච්චොව පඨවිං තෙජි තෙජසා**තී: ‘ආදිච්චො’ වුච්චති සුරියො, පඨවී වුච්චති ජගති, යථා සුරියො තෙජී{4} තෙජෙන සමන්නාගතො පඨවිං අභිභුය්ය අභිභවිත්වා අජ්ඣොත්ථරිත්වා පරියාදියිත්වා සන්තාපයිත්වා සබ්බං ආකාසගතං තමගතං අභිවිහච්ච අන්ධකාරං විධමෙත්වා ආලොකං දස්සයිත්වා ආකාසෙ අන්තලික්ඛෙ ගගනපථෙ{5} වෙගෙන ගච්ඡති එවමෙව භගවා ඤාණතෙජී6 ඤාණතෙජෙන සමන්නාගතො සබ්බං අභිසංඛාරසමුදයං -පෙ- කිලෙසතමං අවිජ්ජන්ධකාරං විධමිත්වා ඤාණාලොකං දස්සෙත්වා වත්ථුකාමෙ පරිජානිත්වා කිලෙසකාමෙ පහාය අභිභුය්ය අභිභවිත්වා අජ්ඣොත්ථරිත්වා පරියාදියිත්වා මද්දිත්වා චරති විහරති ඉරීයති වත්තෙති{7} පාලෙති යපෙති යාපෙතීති ආදිච්චොව පඨවිං තෙජී තෙජසා."
                    },
                    {
                        "type": "paragraph",
                        "text": "**පරිත්තපඤ්ඤස්ස මෙ භූරිපඤ්ඤා**ති: අහමස්මි පරිත්තපඤ්ඤො ඔමකපඤ්ඤො ලාමකපඤ්ඤො ඡත්තකපඤ්ඤො{8}, ත්වම්පි මහාපඤ්ඤො පුථුපඤ්ඤො හාසුපඤ්ඤො{9} ජවනපඤ්ඤො තික්ඛපඤ්ඤො නිබ්බෙධිකපඤ්ඤො. භූරී වුච්චති පඨවී, භගවා තාය පඨවියා සමාය පඤ්ඤාය විපුලාය විත්ථතාය සමන්නාගතොති පරිත්තපඤ්ඤස්ස මෙ භූරිපඤ්ඤ."
                    }
                ],
                "footnotes": [
                    {
                        "type": "footnote",
                        "text": "1. භූරිපඤ්ඤො-මඡසං, ස්යා"
                    },
                    {
                        "type": "footnote",
                        "text": "2. උදානතො-පන."
                    },
                    {
                        "type": "footnote",
                        "text": "3. මද්දිත්වා ඉති-මඡසං නත්ථි."
                    },
                    {
                        "type": "footnote",
                        "text": "4. තෙජි තෙජසා තෙජෙන-ව, ක, වි, ප-"
                    },
                    {
                        "type": "footnote",
                        "text": "5. ගමන පථෙ-ස්යා."
                    },
                    {
                        "type": "footnote",
                        "text": "6. ඤාණී ඤාණ තෙජෙන-ව-වි-ක."
                    },
                    {
                        "type": "footnote",
                        "text": "7. පවත්තෙති-පන."
                    },
                    {
                        "type": "footnote",
                        "text": "8. ඡතුක්ක-මඡසං."
                    },
                    {
                        "type": "footnote",
                        "text": "9. හාසපඤ්ඤො-මඡසං-ක -"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 308,
            "pali": {
                "entries": [
                    {
                        "type": "paragraph",
                        "text": "**ආචික්ඛ ධම්මං යමහං විජඤ්ඤ**න්ති: ‘ධම්මන්ති’: ආදිකල්යාණං මජ්ඣෙකල්යාණං පරියොසානකල්යාණං සාත්ථං සව්යඤ්ජනං කෙවලපරිපුණ්ණං පරිසුද්ධං බ්රහ්මචරියං චත්තාරො සතිපට්ඨානෙ -පෙ- නිබ්බාන නිබ්බාඤ්චානගාමිනිඤ්ච පටිපදං ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති. **යමහං විජඤ්ඤ**න්ති: යමහං ජානෙය්යං ආජානෙය්යං විජානෙය්යං පටිජානෙය්යං පටිවිජ්ඣෙය්යං අධිගච්ඡෙය්යං පස්සෙය්යං සච්ඡිකරෙය්යන්ති ආචික්ඛ ධම්මං යමහං විජඤ්ඤං."
                    },
                    {
                        "type": "paragraph",
                        "text": "**ජාති ජරාය ඉධ විප්පහානන්ති**-ඉධෙව ජාති ජරාය මරණස්ස පහානං වූපසමං පටිනිස්සග්ගං පටිපස්සද්ධිං අමතං නිබ්බානන්ති ‘ජාති ජරාය ඉධ විප්පහානං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“භගවා හි කාමෙ අභිභුය්ය ඉරීයති\nආදිච්චොව පඨවිං තෙජී තෙජසා\nපරිත්තපඤ්ඤස්ස මෙ භූරිපඤ්ඤ\nආචික්ඛ ධම්මං යමහං විජඤ්ඤං\nජාතිජරාය ඉධ විප්පහාන”න්ති.",
                        "level": 2
                    },
                    {
                        "type": "heading",
                        "text": "11-3",
                        "level": 1
                    },
                    {
                        "type": "gatha",
                        "text": "කාමෙසු විනය ගෙධං (ජතුකණ්ණීති භගවා)\nනෙක්ඛම්මං දට්ඨු ඛෙමතො,\nඋග්ගහිතං නිරත්තං වා\nමා තෙ විජ්ජිත්ථ කිඤ්චනං.",
                        "level": 2
                    },
                    {
                        "type": "paragraph",
                        "text": "**කාමෙසු විනය ගෙධ**න්ති: ‘කාමා’ති: උද්දානතො ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. ’ගෙධො වුච්චති තණ්හා යො රාගො සාරාගො -පෙ- අභිජ්ඣා ලොභො අකුසලමූලං. **කාමෙසු විනය ගෙධ**න්ති: කාමෙසු ගෙධං විනය{1} පටිවිනය පජහ{2} විනොදෙහි බ්යන්තීකරොහි අනභාවං ගමෙහීති කාමෙසු විනය ගෙධං. **ජතුකණ්ණීති භගවාති**: තං බ්රාහ්මණං ගොත්තෙන ආලපති. **භගවාති**: ගාරවාධිවචනමෙතං -පෙ- සච්ඡිකාපඤ්ඤත්ති යදිදං භගවාති ‘ජතුකණ්ණීති භගවා.’"
                    }
                ],
                "footnotes": [
                    {
                        "type": "footnote",
                        "text": "1. විනෙය්ය ගෙධං-පන."
                    },
                    {
                        "type": "footnote",
                        "text": "2. පජහාහි-පන."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 310,
            "pali": {
                "entries": [
                    {
                        "type": "paragraph",
                        "text": "**නෙක්ඛම්මං දට්ඨු ඛෙමතොති**: ‘නෙක්ඛම්මන්ති’: සම්මා පටිපදං අනුලොමපටිපදං අපච්චනීකපටිපදං අන්වත්ථපටිපදං ධම්මානුධම්මපටිපදං සීලෙසු පරිපූරකාරිතං ඉන්ද්රියෙසු ගුත්තද්වාරතං භොජනෙ මත්තඤ්ඤුතං ජාගරියානුයොගං සතිසම්පජඤ්ඤං චත්තාරො සතිපට්ඨානෙ චත්තාරො සම්මප්පධානෙ චත්තාරො ඉද්ධිපාදෙ පඤ්චින්ද්රියානි පඤ්ච බලානි සත්තබොජ්ඣඞ්ගෙ අරියං අට්ඨඞ්ගිකං මග්ගං නිබ්බානඤ්ච නිබ්බානගාමිනිඤ්ච පටිපදං ඛෙමතො තාණතො ලෙනතො සරණතො අභයතො අච්චුතතො අමතතො නිබ්බානතො දට්ඨුං පස්සිත්වා තුලයිත්වා තීරයිත්වා විභාවයිත්වා විභූතං කත්වාති ‘නෙක්ඛම්මං දට්ඨු ඛෙමතො.’"
                    },
                    {
                        "type": "paragraph",
                        "text": "**උග්ගහිතං නිරත්තං වාති:** ‘උග්ගභිත’න්ති: තණ්හාවසෙන දිට්ඨිවසෙන ගභිතං පරාමට්ඨං අභිනිවිට්ඨං අජ්ඣොසිතං අධිමුත්තං. **නිරත්තං වා**ති: නිරස්සිතබ්බං{1} මුඤ්චිතබ්බං පජහිතබ්බං{2} විනොදෙතබ්බං{3} බ්යන්තිකාතබ්බං අනභාවං ගමෙතබ්බන්ති උග්ගහිතං නිරත්තංවා."
                    },
                    {
                        "type": "paragraph",
                        "text": "**මා තෙ විජ්ජිත්ථ කිඤ්චනන්ති** රාගකිඤ්චනං දොසකිඤ්චනං මොහකිඤ්චනං මානකිඤ්චනං දිට්ඨිකිඤ්චනං කිලෙසකිඤ්චනං දුච්චරිතකිඤ්චනං. ඉදං කිඤ්චනං තුය්හං මා විජ්ජිත්ථ, මා සංවිජ්ජිත්ථ, පජහ විනොදෙහි බ්යන්තීකරොහි අනභාවං ගමෙහීති ‘මා තෙ විජ්ජිත්ථ කිඤ්චනං’ තෙනාහ භගවා:"
                    },
                    {
                        "type": "gatha",
                        "text": "“කාමෙසු විනය ගෙධං (ජතුකණ්ණීති භගවා)\nනෙක්ඛම්මං දට්ඨු ඛෙමතො,\nඋග්ගහිතං නිරත්තං වා\nමා තෙ විජ්ජිත්ථ කිඤ්චන”න්ති.",
                        "level": 2
                    },
                    {
                        "type": "heading",
                        "text": "11-4",
                        "level": 1
                    },
                    {
                        "type": "gatha",
                        "text": "යං පුබ්බෙ තං විසොසෙහි{4}\nපච්ඡා තෙ මාහු කිඤ්චනං\nමජ්ඣෙ චෙ නො{5} ගහෙස්සසි\nඋපසන්තො චරිස්සසි-.",
                        "level": 2
                    },
                    {
                        "type": "paragraph",
                        "text": "**යං පුබ්බෙ තං විසොසෙහී**ති: අතීතෙ සඞ්ඛාරෙ ආරබ්භ යෙ කිලෙසා උප්පජ්ජෙය්යුං, තෙ කිලෙසෙ සොසෙහි විසොසෙහි සුක්ඛාපෙහි විසුක්ඛාපෙහි අබීජං කරොහි පජහ විනොදෙහි බ්යන්තීකරොහි අනභාවං ගමෙහීති එවම්පි ‘යං පුබ්බෙ තං විසොසෙහි.’ අථවා යෙ අතීතා කම්මාභිසඞ්ඛරා අවිපක්කවිපාකා තෙ කම්මාභිසංඛාරෙ{6} සොසෙහි විසොසෙභි සුක්ඛාපෙභි විසුක්ඛාපෙභි අබීජං කරොභි පජහ විනොදෙහි බ්යන්තීකරොභි අනභාවං ගමෙහීති එවම්පි ‘යං පුබ්බෙ තං විසොසෙහි.’"
                    }
                ],
                "footnotes": [
                    {
                        "type": "footnote",
                        "text": "1. නිරත්තංවාති නිරත්තංවා-මඡසං."
                    },
                    {
                        "type": "footnote",
                        "text": "2. විජහි තබ්බං-මඡසං."
                    },
                    {
                        "type": "footnote",
                        "text": "3. විනොදි තබ්බං-මඡසං."
                    },
                    {
                        "type": "footnote",
                        "text": "4. විසොධෙහි-පන."
                    },
                    {
                        "type": "footnote",
                        "text": "5. වෙනො-ව, වි, ක, ම."
                    },
                    {
                        "type": "footnote",
                        "text": "6. කම්මාභි සංඛාරා-පන."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 312,
            "pali": {
                "entries": [
                    {
                        "type": "paragraph",
                        "text": "**පච්ඡා තෙ මාහු කිඤ්චන**න්ති: ‘පච්ඡා’ වුච්චති අනාගතං, අනාගතෙ සංඛාරෙ ආරබ්භ යානි උප්පජ්ජෙය්යුං රාගකිඤ්චනං දොසකිඤ්චනං මොහකිඤ්චනං මානකිඤ්චනං දිට්ඨිකිඤ්චනං කිලෙසකිඤ්චනං දුච්චරිතකිඤ්චනං ඉමානි කිඤ්චනානි තුය්හං මා අහු මාකාසි මා ජනෙසි මා සංජනෙසි මා නිබ්බත්තෙසි මාභිනිබ්බත්තෙසි පජහ විනොදෙහි බ්යන්තීකරොහි අනභාවං ගමෙහීති ‘පච්ඡා තෙ මාහු කිඤ්චනං’."
                    },
                    {
                        "type": "paragraph",
                        "text": "**මජ්ඣෙ චෙ නො ගහෙස්සසී**ති: මජ්ඣෙ වුච්චති පච්චුප්පන්නං රූපං වෙදනා සඤ්ඤා සංඛාරා විඤ්ඤාණං, පච්චුප්පන්නෙ සඞ්ඛාරෙ තණ්හාවසෙන දිට්ඨිවසෙන න ගහෙස්සසි න ගණ්හිස්සසි, න පරාමසිස්සසි, න නන්දිස්සසි, නාභිනන්දිස්සසි, න අජ්ඣොසිස්සසි, අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහිස්සසි, විනොදෙස්සසි, බ්යන්තීකරිස්සසි, අනභාවං ගමෙස්සසීති ‘මජ්ඣෙව චෙ නො ගහෙස්සසි."
                    },
                    {
                        "type": "paragraph",
                        "text": "**උපසන්තො චරිස්සතී**ති: රාගස්ස සන්තත්තා සමිතත්තා උපසමිතත්තා, දොසස්ස -පෙ- සබ්බාකුසලාභිසඞ්ඛාරානං සන්තත්තා සමිතත්තා උපසමිතත්තා වූපසමිතත්තා විජ්ඣාතත්තා නිබ්බුතත්තා විගතත්තා පටිප්පස්සද්ධත්තා සන්තො උපසන්තො වූපසන්තො නිබ්බුතො පටිප්පස්සද්ධො චරිස්සසි විහරිස්සසි ඉරීයිස්සසි වත්තිස්සසි පාලෙස්සසි යපෙස්සසි යාපෙස්සසීති ‘උපසන්තො චරිස්සසි’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යං පුබ්බෙ තං විසොසෙසි\nපච්ඡා තෙ මාහු කිඤ්චනං,\nමජ්ඣෙ චෙ නො ගහෙස්සසි\nඋපසන්තො චරිස්සසී”ති.",
                        "level": 2
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 314,
            "pali": {
                "entries": [
                    {
                        "type": "heading",
                        "text": "11-5",
                        "level": 1
                    },
                    {
                        "type": "gatha",
                        "text": "සබ්බසො නාමරූපස්මිං\nවීතගෙධස්ස බ්රාහ්මණ,\nආසවාස්ස{1} න විජ්ජන්ති\nයෙහි මච්චුවසං වජෙ.",
                        "level": 2
                    },
                    {
                        "type": "paragraph",
                        "text": "**සබ්බසො නාමරූපස්මිං වීතගෙධස්ස බ්රාහ්මණා**ති: ‘සබ්බසො’ති: සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං ‘සබ්බසො’ති. නාමන්ති: චත්තාරො අරූපිනො ඛන්ධා. **රූප**න්ති: චත්තාරො ච මහාභූතා චතුන්නඤ්ච මහාභූතානං උපාදාය රූපං. **ගෙධො** වුච්චති තණ්හා, “යො රාගො සාරාගො -පෙ- අභිජ්ඣා ලොභො අකුසලමූලං.” **සබ්බසො නාමරූපස්මිං වීතගෙධස්ස බ්රාහ්මණා**ති: සබ්බසො නාමරූපස්මිං වීතගෙධස්ස විගතගෙධස්ස චත්තගෙධස්ස වන්තගෙධස්ස මුත්තගෙධස්ස පහීනගෙධස්ස පටිනිස්සට්ඨගෙධස්ස වීතරාගස්ස විගතරාගස්ස චත්තරාගස්ස වන්තරාගස්ස මුත්තරාගස්ස පහීනරාගස්ස පටිනිස්සට්ඨරාගස්සාති ‘සබ්බසො නාමරූපස්මිං වීතගෙධස්ස බ්රාහ්මණ.’"
                    },
                    {
                        "type": "paragraph",
                        "text": "**ආසවාස්ස න විජ්ජන්තී**ති: ‘ආසවා’ති චත්තාරො ආසවා: කාමාසවො භවාසවො දිට්ඨාසවො අවිජ්ජාසවො. **අස්සා**ති: අරහතො ඛීණාසවස්ස’ **න විජ්ජන්තී**ති ඉමෙ ආසවා තස්ස නත්ථි, න සන්ති, න සංවිජ්ජන්ති නූපලබ්භන්ති, පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති ‘ආසවාස්ස න විජ්ජන්තී. ‘"
                    },
                    {
                        "type": "paragraph",
                        "text": "**යෙහි මච්චුවසං වජෙ**ති: යෙහි ආසවෙහි මච්චුනො වා වසං ගච්ඡෙය්ය, මරණස්ස වා වසං ගච්ඡෙය්ය, මාරපක්ඛස්ස වා වසං ගච්ඡෙය්ය, තෙ ආසවා තස්ස නත්ථි, න සන්ති න සංවිජ්ජන්ති, නූපලබ්භන්ති, පහීනා සමුච්ඡින්නා, වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති ‘යෙහි මච්චුවසං වජෙති. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සබ්බසො නාමරූපස්මිං\nවීතගෙධස්ස බ්රාහ්මණ,\nආසවාස්ස න විජ්ජන්ති{1}\nයෙහි මච්චුවසං වජෙ”ති.",
                        "level": 2
                    },
                    {
                        "type": "paragraph",
                        "text": "සහගාථාපරියොසානා{2} -පෙ- ‘සත්ථා මෙ භන්තෙ, භගවා සාවකො හමස්මී’ති."
                    },
                    {
                        "type": "centered",
                        "text": "ජතුකණ්ණි සුත්තනිද්දෙසො සමත්තො",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ආසවාය න විජ්ජන්ති-ව-වි-ක."
                    },
                    {
                        "type": "footnote",
                        "text": "2. සහගාථා පරියොසානෙ-පන."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 316,
            "pali": {
                "entries": [
                    {
                        "type": "heading",
                        "text": "12. භද්රාවුධ සුත්තනිද්දෙසො",
                        "level": 2
                    },
                    {
                        "type": "heading",
                        "text": "12-1",
                        "level": 1
                    },
                    {
                        "type": "gatha",
                        "text": "ඔකං ජහං{1} තණ්හච්ඡිදං අනෙජං (ඉච්චායස්මා භද්රාවුධො)\nනන්දිං ජහං ඔඝතිණ්ණං විමුත්තං\nකප්පං ජහං අභියාචෙ සුමෙධං\nසුත්වාන නාගස්ස අපනමිස්සන්ති ඉතො.",
                        "level": 2
                    },
                    {
                        "type": "paragraph",
                        "text": "**ඔකං ජහං තණ්හච්ඡිදං අනෙජන්ති:** ඔකං ජහන්ති: රූපධාතුයා යො ඡන්දො යො රාගො යා නන්දි යා තණ්හා යෙ උපයූපාදානා{2} චෙතසො අධිට්ඨානාභි නිවෙසානුසයා{3}, තෙ බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවං ගතා{4} ආයතිං අනුප්පාදධම්මා, තස්මා බුද්ධො ඔකඤ්ජහො, වෙදනාධාතුයා-සඤ්ඤාධාතුයා-සඞ්ඛාරධාතුයා-විඤ්ඤාණධාතුයා-යො ඡන්දො යො රාගො යා නන්දි යා තණ්හා යෙ උපයූපාදානා චෙතසො අධිට්ඨානාභිනිවෙසානුසයා තෙ බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවංගතා ආයතිං අනුප්පාදධම්මා, තස්මා බුද්ධො ඔකඤ්ජහො. **තණ්හච්ඡිද**න්ති, ‘තණ්හා’ති රූපතණ්හා, -පෙ- ධම්මතණ්හා, සා තණ්හා බුද්ධස්ස භගවතො ඡින්නා උච්ඡින්නා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, තස්මා බුද්ධො ‘තණ්හච්ඡිදො’. **අනෙජො**ති: ‘එජා’ වුච්චති තණ්හා “යො රාගො සාරාගො -පෙ- අභිජ්ඣා ලොභො අකුසලමූලං.” සා එජා තණ්හා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවංගතා ආයතිං අනුප්පාදධම්මා, තස්මා බුද්ධො අනෙජො, එජාය පහීනත්තා අනෙජො භගවා ලාභෙපි න ඉඤ්ජති, අලාභෙපි න ඉඤ්ජති, යසෙපි න ඉඤ්ජති, අයසෙපි න ඉඤ්ජති, පසංසායපි න ඉඤ්ජති, නින්දායපි න ඉඤ්ජති, සුඛෙපි න ඉඤ්ජති, දුක්ඛෙපි න ඉඤ්ජති, න චලති, න වෙධති, න පවෙධති, න සම්පවෙධති, තස්මා බුද්ධො අනෙජොති ‘ඔකං ජහං තණ්හච්ඡිදං අනෙජං’. **ඉච්චායස්මා භද්රාවුධො.** -පෙ-"
                    }
                ],
                "footnotes": [
                    {
                        "type": "footnote",
                        "text": "1. ඔඝං ජහං-ව-වි-ක."
                    },
                    {
                        "type": "footnote",
                        "text": "2. උපායුපාදානා-මඡසං, ස්යා, ස."
                    },
                    {
                        "type": "footnote",
                        "text": "3. අධිට්ඨානා අභිනිවෙසානුසයා-ව-වි-ක."
                    },
                    {
                        "type": "footnote",
                        "text": "4. අනභාවං කතා-මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 318,
            "pali": {
                "entries": [
                    {
                        "type": "paragraph",
                        "text": "**නන්දිං ජහං ඔඝතිණ්ණං විමුත්ත**න්ති: ‘නන්දි’ වුච්චති තණ්හා, “යෙ රාගො සාරාගො -පෙ- අභිජ්ඣා ලොභො අකුසලමූලං”, සා නන්දි සා තණ්හා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවංගතා ආයතිං අනුප්පාදධම්මා. තස්මා බුද්ධො නන්දිං ජහො. **ඕඝතිණ්ණ**න්ති: භගවා කාමොඝං තිණ්ණො. භවොඝං තිණ්ණො, දිට්ඨොඝං තිණ්ණො, අවිජ්ජොඝං තිණ්ණො, සබ්බසංසාරපථං{1} තිණ්ණො, උත්තිණ්ණො නිත්තිණ්ණො අතික්කන්තො සමතික්කන්තො වීතිවත්තො. සො වුත්ථවාසො චිණ්ණචරණො -පෙ- ජාතිමරණසංසාරො-නත්ථි තස්ස පුනබ්භවො”ති ‘නන්දිං ජහං ඔඝ තිණ්ණං විමුත්තන්ති: භගවතො රාගා චිත්තං මුත්තං විමුත්තං, සුවිමුත්තං, දොසා චිත්තං මොහා චිත්තං -පෙ- සබ්බාකුසලාභිසංඛාරෙහි චිත්තං මුත්තං විමුත්තං සුවිමුත්තන්ති ‘නන්දිං ජහං ඔඝතිණ්ණං විමුත්තං’."
                    },
                    {
                        "type": "paragraph",
                        "text": "**කප්පං ජහං අභියාචෙ සුමෙධ**න්ති: කප්පාති ද්වෙකප්පා: තණ්හාකප්පො ච දිට්ඨිකප්පො ච -පෙ- අයං තණ්හාකප්පො -පෙ- අයං දිට්ඨිකප්පො, බුද්ධස්ස භගවතො තණ්හාකප්පො පහීනො, දිට්ඨිකප්පො පටිනිස්සට්ඨො, තණ්හාකප්පස්ස පහීනත්තා දිට්ඨිකප්පස්ස පටිනිස්සට්ඨත්තා තස්මා බුද්ධො කප්පං ජහො. **අභියාචෙති:** යාචාමි අභියාචාමි, අජ්ඣෙසාමි, සාදියාමි, පත්ථයාමි, පිහයාමි, ජප්පාමි, අභිජප්පාමි, **සුමෙධ**න්ති{2}: ‘මෙධා’ වුච්චති පඤ්ඤා. “යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි” භගවා ඉමාය මෙධාය පඤ්ඤාය උපෙතො සමුපෙතො උපගතො සමුපගතො උපපන්නො සම්පන්නො{3} සමන්නාගතො, තස්මා බුද්ධො සුමෙධොති ‘කප්පං ජහං අභියාචෙ සුමෙධං."
                    },
                    {
                        "type": "paragraph",
                        "text": "**සුත්වාන නාගස්ස අපනමිස්සන්ති ඉතො**ති: ‘නාගස්සා’ති: නාගො භගවා, ආගූං න කරොතීති නාගො, න ගච්ඡතීති නාගො, න ආගච්ඡතීති නාගො -පෙ- එවං භගවා නාගච්ඡතීති නාගො. **සුත්වාන නාගස්ස අපනමිස්සන්ති ඉතො**ති: තුය්හං වචනං බ්යප්පථං දෙසනං අනුසිට්ඨං සුත්වා සුණිත්වා උග්ගහෙත්වා උපධාරයිත්වා උපලක්ඛයිත්වා ඉතො අපනමිස්සන්ති වජිස්සන්ති පක්කමිස්සන්ති දිසා විදිසං ගමිස්සන්තීති සුත්වාන නාගස්ස අපනමිස්සන්ති ඉතො.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“ඔකං ජහං තණ්හච්ඡිදං අනෙජං- (ඉච්චායස්මා භද්රාවුධො)\nනන්දිං ජහං ඔඝතිණ්ණං විමුත්තං,\nකප්පං ජහං අභියාචෙ සුමෙධං\nසුත්වාන නාගස්ස අපනමිස්සන්ති ඉතො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සබ්බං සංසාරපථං-ස්යා."
                    },
                    {
                        "type": "footnote",
                        "text": "2. සුමෙධොති-ව-වි-ක,\nසුමෙධා වුච්චති-මඡසං."
                    },
                    {
                        "type": "footnote",
                        "text": "3. සමුප්පන්නො-මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 320,
            "pali": {
                "entries": [
                    {
                        "type": "heading",
                        "text": "12-2",
                        "level": 1
                    },
                    {
                        "type": "gatha",
                        "text": "නානා ජනා ජනපදෙහි සඞ්ගතා\nතව වීර{1} වාක්යං අභිකඞ්ඛමානා{2}\nතෙසං තුවං සාධු වියාකරොහි\nතථා හි තෙ විදිතො එස ධම්මො.",
                        "level": 2
                    },
                    {
                        "type": "paragraph",
                        "text": "**නානා ජනා ජනපදෙහි සඞ්ගතා**ති: ‘නානා ජනා’ති: ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා ච. **ජනපදෙහි සඞ්ගතාති**: අඞ්ගා ච මගධා ච කලිඞ්ගා ච කාසියා ච කොසලා ච වජ්ජියා ච මල්ලා ච චෙතියම්හා ච වංසා ච{3} කුරුම්හා ච පඤ්චාලා ච මච්ඡා ච සූරසෙනා ච අස්සකා ච{4} අවන්තියා ච යොනා ච කම්බොජා ච. **සඞ්ගතා**ති: සඞ්ගතා සමාගතා සමොහිතා සන්නිපතිතාති ‘නානා ජනා ජනපදෙහි සඞ්ගතා.’"
                    },
                    {
                        "type": "paragraph",
                        "text": "**තව වීර වාක්යං අභිකඞ්ඛමානා**ති: ‘වීරා’ති වීරො භගවා, විරියවා සොති වීරො, පහූති වීරො, විසවීති වීරො, අලමත්තොති වීරො -පෙ- විගතලොමහංසොති වීරො."
                    },
                    {
                        "type": "gatha",
                        "text": "1. “විරතො ඉධ සබ්බපාපකෙහි\nනිරයදුක්ඛමතිච්ච විරියවා සො,\nසො විරියවා පධානවා\nවීරො තාදී පවුච්චතෙ තථත්තා”තිa.",
                        "level": 2
                    },
                    {
                        "type": "paragraph",
                        "text": "**තව වීර වාක්යං අභිකඞ්ඛමානා**ති: තුය්හං වචනං බ්යප්පථං දෙසනං අනුසිට්ඨිං{5}. **අභිකඞ්ඛමානා**ති: අභිකඞ්ඛමානා ඉච්ඡමානා සාදියමානා පත්ථයමානා පිහයමානා අභිජප්පමානාති ‘තව වීර වාක්යං අභිකඞ්ඛමානා. ‘"
                    },
                    {
                        "type": "paragraph",
                        "text": "**තෙසං තුවං සාධු වියාකරොහී**ති: ‘තෙස’න්ති තෙසං ඛත්තියානං බ්රාහ්මණානං වෙස්සානං සුද්දානං ගහට්ඨානං පබ්බජිතානං දෙවානං මනුස්සානං. **තුව**න්ති: භගවන්තං භණති. **සාධු වියාකරො**හීති: සාධු ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති ‘තෙසං තුවං සාධු වියාකරොහි.’"
                    }
                ],
                "footnotes": [
                    {
                        "type": "footnote",
                        "text": "1. ධීර-ව වි-ක."
                    },
                    {
                        "type": "footnote",
                        "text": "2. අභිසඞ්ඛමානා-ව-වි-ක."
                    },
                    {
                        "type": "footnote",
                        "text": "3. සාගරම්භා ච-ස්යා."
                    },
                    {
                        "type": "footnote",
                        "text": "4. අසකා ච-ව-වි-ක."
                    },
                    {
                        "type": "footnote",
                        "text": "5. අනුසන්ධිං-ව-වි-ක."
                    },
                    {
                        "type": "footnote",
                        "text": "a. සුත්ත නිපාත සභිය සුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 322,
            "pali": {
                "entries": [
                    {
                        "type": "paragraph",
                        "text": "**තථා හි තෙ විදිතො එස ධම්මො**ති: ‘තථා හි තෙ විදිතො තුලිතො තීරිතො විභූතො විභාවිතො එස ධම්මොති ‘තථා හි තෙ විදිතො එස ධම්මො.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“නානා ජනා ජනපදෙහි සඞ්ගතා\nතව වීර වාක්යං අභිකඞ්ඛමානා,\nතෙසං තුවං සාධු වියාකරොහි\nතථා හි තෙ විදිතො එස ධම්මො”ති.",
                        "level": 2
                    },
                    {
                        "type": "heading",
                        "text": "12-3",
                        "level": 1
                    },
                    {
                        "type": "gatha",
                        "text": "ආදාන තණ්හං විනයෙථ සබ්බං (භද්රාවුධාති භගවා)\nඋද්ධං අධො තිරියඤ්චාපි{1} මජ්ඣෙ,\nයං යං හි ලොකස්මිං උපාදියන්ති\nතෙනෙව මාරො අන්වෙති ජන්තුං.",
                        "level": 2
                    },
                    {
                        "type": "paragraph",
                        "text": "**ආදානතණ්හං විනයෙථ සබ්බ**න්ති: ‘ආදානතණ්හා{2} වුච්චති රූපතණ්හා -පෙ- **ආදානතණ්හා**ති කිං කාරණා වුච්චති ආදානතණ්හා: තාය තණ්හාය රූපං ආදියන්ති උපාදියන්ති ගණ්හන්ති පරාමසන්ති අභිනිවිසන්ති, වෙදනං-සඤ්ඤං-සංඛාරෙ-විඤ්ඤාණං-ගතිං-උප්පත්තිං-පටිසන්ධිං-භවං-සංසාරං-වට්ටං-ආදියන්ති උපාදියන්ති ගණ්හන්ති පරාමසන්ති අභිනිවිසන්ති තංකාරණා වුච්චති ආදානතණ්හා. **විනයෙථ සබ්බ**න්ති: සබ්බං ආදානතණ්හං විනයෙය්ය පටිවිනෙය්ය පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති ‘ආදානතණ්හං විනයෙථ සබ්බං. **භද්රාවුධා’ති භගවා** -පෙ-"
                    },
                    {
                        "type": "paragraph",
                        "text": "**උද්ධං අධො තිරියඤ්චාපි මජ්ඣෙ**ති: ‘උද්ධං’ වුච්චති{3} අනාගතං, අධො වුච්චති අතීතං, තිරියං චාපි මජ්ඣෙති පච්චුප්පන්නං. උද්ධන්ති දෙවලොකො, අධොති නිරයලොකො, තිරියඤ්චාපි මජ්ඣෙති මනුස්සා ලොකො. උද්ධන්ති කුසලා ධම්මා, අධොති අකුසලා ධම්මා, තිරියඤ්චාපි මජ්ඣෙති අව්යාකතා ධම්මා, උද්ධන්ති සුඛා වෙදනා, අධොති දුක්ඛා වෙදනා තිරියඤ්චාපි මජ්ඣෙති අදුක්ඛමසුඛා වෙදනා. උද්ධන්ති අරූපධාතු අධොති කාමධාතු, තිරියඤ්චාපි මජ්ඣෙති රූපධාතු. උද්ධන්ති උද්ධං පාදතලා, අධොති අධො කෙසමත්ථකා, තිරියඤ්චාපි මජ්ඣෙති වෙමජ්ඣෙති ‘උද්ධං අධො තිරියඤ්චාපි මජ්ඣෙ.’"
                    }
                ],
                "footnotes": [
                    {
                        "type": "footnote",
                        "text": "1. වාපි-පන"
                    },
                    {
                        "type": "footnote",
                        "text": "2. අපානතණ්හං-ප -\nආදානතණ්හං-ම ඡ සං."
                    },
                    {
                        "type": "footnote",
                        "text": "3. උද්ධන්ති-ම ඡ සං,\nඋද්ධන්ති වුච්චති-ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 324,
            "pali": {
                "entries": [
                    {
                        "type": "paragraph",
                        "text": "**යං යං හි ලොකස්මිං උපාදියන්තී**ති: යං යං රූපගතං වෙදනාගතං සඤ්ඤාගතං සඞ්ඛාරගතං{1} විඤ්ඤාණගතං ආදියන්ති උපාදියන්ති ගණ්හන්ති පරාමසන්ති අභිනිවිසන්ති. **ලොකස්මි**න්ති: අපායලොකෙ -පෙ- ආයතනලොකෙති ‘යං යං හි ලොකස්මිං උපාදියන්ති.’"
                    },
                    {
                        "type": "paragraph",
                        "text": "**තෙනෙව මාරො අන්වෙති ජන්තු**න්ති: තෙනෙව කම්මාභිසඞ්ඛාරවසෙන පටිසන්ධිකො ඛන්ධමාරො ධාතුමාරො ආයතනමාරො ගතිමාරො උප්පත්තිමාරො පටිසන්ධිමාරො භවමාරො සංසාරමාරො වට්ටමාරො අන්වෙති අනුගච්ඡති අන්වායිකො හොති. **ජන්තු**න්ති සත්තං නරං මානවං පොසං පුග්ගලං ජීවං ජාගුං ජන්තුං ඉන්දගුං (හින්දගුං) මනුජන්ති තෙනෙව මාරො අන්වෙති ජන්තුං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ආදානතණ්හං විනයෙථ සබ්බං (භද්රාවුධාති භගවා)\nඋද්ධං අධො තිරියඤ්චාපි මජ්ඣෙ,\nයං යං හි ලොකස්මිං උපාදියන්ති\nතෙනෙව මාරො අන්වෙති ජන්තුන්ති.",
                        "level": 2
                    },
                    {
                        "type": "heading",
                        "text": "12-4",
                        "level": 1
                    },
                    {
                        "type": "gatha",
                        "text": "තස්මා පජානං න උපාදියෙථ\nභික්ඛු සතො කිඤ්චනං සබ්බලොකෙ,\nආදානසත්තෙ ඉති පෙක්ඛමානො\nපජං ඉමං මච්චුධෙය්යෙ විසත්තං.",
                        "level": 2
                    },
                    {
                        "type": "paragraph",
                        "text": "**තස්මා පජානං න උපාදියෙථා**ති: ‘තස්මා’ති: තස්මා තංකාරණා තංහෙතු තංපච්චයා{2} තන්නිදානා, එතං ආදීනවං සම්පස්සමානො ආදානතණ්හායා’ති ‘තස්මා’. **පජාන**න්ති: ජානන්තො පජානන්තො ආජානන්තො විජානන්තො පටිවිජානන්තො පටිවිජ්ඣන්තො, සබ්බෙ සඞ්ඛාරා අනිච්චා’ති ජානන්තො පජානන්තො ආජානන්තො විජානන්තො පටිවිජානන්තො පටිවිජ්ඣන්තො, ‘සබ්බෙ සඞ්ඛාරා දුක්ඛා’ති -පෙ- ‘යං කිඤ්චි සමුයදධම්මං සබ්බං තං නිරොධධම්ම’න්ති ජානන්තො පජානන්තො ආජානන්තො විජානන්තො පටිවිජානන්තො පටිවිජ්ඣන්තො. **න උපාදියෙථා**ති රූපං නාදියෙය්ය න උපාදියෙය්ය න ගණ්හෙය්ය න පරාමසෙය්ය නාභිනිවිසෙය්ය වෙදනං-සඤ්ඤං-සඞ්ඛාරෙ-විඤ්ඤාණං-ගතිං-උප්පත්තිං-පටිසන්ධිං-භවං-සංසාරං-වට්ටං නාදියෙය්ය න උපාදියෙය්ය න ගණ්හෙය්ය න පරාමසෙය්ය නාභිනිවිසෙය්යා ති ‘තස්මා පජානං න උපාදියෙථ.’"
                    }
                ],
                "footnotes": [
                    {
                        "type": "footnote",
                        "text": "1. අභිසංඛාරගතං -පං-"
                    },
                    {
                        "type": "footnote",
                        "text": "2. තප්පච්චයා -ව-වි-ක. ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 326,
            "pali": {
                "entries": [
                    {
                        "type": "paragraph",
                        "text": "**භික්ඛු සතො කිඤ්චනං සබ්බලොකෙති**: භික්ඛූති පුථුජ්ජනකල්යාණකො වා භික්ඛු සෙඛො වා{1} භික්ඛු. **සතො**ති චතූහි කාරණෙහි සතො: කායෙ කායානුපස්සනා සතිපට්ඨානං භාවෙන්තො සතො -පෙ- සො වුච්චති සතොති ‘භික්ඛු සතො’. **කිඤ්චන**න්ති: කිඤ්චි රූපගතං වෙදනාගතං සඤ්ඤාගතං සඞ්ඛාරගතං විඤ්ඤාණගතං. **සබ්බලොකෙ**ති: සබ්බඅපායලොකෙ සබ්බමනුස්සලොකෙ සබ්බදෙවලොකෙ සබ්බඛන්ධලොකෙ සබ්බධාතුලොකෙ සබ්බආයතනලොකෙති ‘භික්ඛුසතො කිඤ්චනං සබ්බලොකෙ.’"
                    },
                    {
                        "type": "paragraph",
                        "text": "**ආදානසත්තෙ ඉති පෙක්ඛමානො**ති: ‘ආදානසත්තා’ වුච්චන්ති යෙ රූපං ආදියන්ති උපාදියන්ති ගණ්හන්ති පරාමසන්ති අභිනිවිසන්ති, වෙදනං-සඤ්ඤං-සංඛාරෙ-විඤ්ඤාණං-ගතිං-උප්පත්තිං-පටිසන්ධිං-භවං-සංසාරං-වට්ටං ආදියන්ති උපාදියන්ති ගණ්හන්ති පරාමසන්ති අභිනිවිසන්ති. ඉතීති පදසන්ධි -පෙ- පදානුපුබ්බතා මෙතං ඉතීති. **පෙක්ඛමානො**ති දක්ඛමානො දිස්සමානො පස්සමානො ඔලොකියමානො නිජ්ඣායමානො උපනිජ්ඣායමානො උපපරික්ඛමානොති ‘ආදානසත්තෙ ඉති පෙක්ඛමානො’."
                    },
                    {
                        "type": "paragraph",
                        "text": "**පජං ඉමං මච්චුධෙය්යෙ විසත්ත**න්ති: ‘පජාති සත්තාධිවචනං’ **මච්චුධෙය්යා** වුච්චන්ති කිලෙසා ච ඛන්ධා ච අභිසඞ්ඛාරා ච. පජා මච්චුධෙය්යෙ මාරධෙය්යෙ මරණධෙය්යෙ සත්තා විසත්තා ලග්ගා ලග්ගිතා පළිබුද්ධා. යථා භිත්තිඛිලෙ වා නාගදන්තෙ වා භණ්ඩං සත්තං විසත්තං ආසත්තං ලග්ගං ලග්ගිතං පළිබුද්ධං, එවමෙවං පජා මච්චුධෙය්යෙ මාරධෙය්යෙ මරණධෙය්යෙ සත්තා විසත්තා ආසත්තා ලග්ගා ලග්ගිතා පළිබුද්ධාති පජං ඉමං මච්චුධෙය්යෙ විසත්තං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“තස්මා පජානං න උපාදියෙථ\nභික්ඛු සතො කිඤ්චනං සබ්බලොකෙ,\nආදානසත්තෙ ඉති පෙක්ඛමානො\nපජං ඉමං මච්චුධෙය්යෙ විසත්ත”න්ති.",
                        "level": 2
                    },
                    {
                        "type": "paragraph",
                        "text": "සහ ගාථා පරියොසානා -පෙ- සත්ථා මෙ භන්තෙ, භගවා සාවකො හමස්මී’ති."
                    },
                    {
                        "type": "centered",
                        "text": "භද්රාවුධ සුත්තනිද්දෙසො සමත්තො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සෙක්ඛො වා-ප-ව-වි-ක ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 328,
            "pali": {
                "entries": [
                    {
                        "type": "heading",
                        "text": "13. උදය සුත්තනිද්දෙසො",
                        "level": 2
                    },
                    {
                        "type": "heading",
                        "text": "13-1",
                        "level": 1
                    },
                    {
                        "type": "gatha",
                        "text": "ඣායිං විරජමාසීනං (ඉච්චායස්මා උදයො)\nකතකිච්චං අනාසවං,\nපාරගුං සබ්බධම්මානං,\nඅත්ථි පඤ්හෙන ආගමං\nඅඤ්ඤාවිමොක්ඛං පබ්රූහි\nඅවිජ්ජායපභෙදනං.",
                        "level": 2
                    },
                    {
                        "type": "paragraph",
                        "text": "**ඣායිං විරජමාසීන**න්ති: ඣායීති ඣායී භගවා, පඨමෙනපි ඣානෙන ඣායී, දුතියෙනපි ඣානෙන ඣායී, තතියෙනපි ඣානෙන ඣායී, චතුත්ථෙනපි ඣානෙන ඣායී, සවිතක්ක සවිචාරෙනපි ඣානෙන ඣායී, අවිතක්ක විචාරමත්තෙනපි ඣානෙන ඣායී, අවිතක්කඅවිචාරෙනපි ඣානෙන ඣායී, සප්පීතිකෙනපි ඣානෙන ඣායී, නිප්පීතිකෙනපි ඣානෙන ඣායී, සාතසහගතෙනපි ඣානෙන ඣායී, උපෙක්ඛාසහගතෙනපි ඣානෙන ඣායී, සුඤ්ඤතෙනපි ඣානෙන ඣායී, අනිමිත්තෙනපි ඣානෙන ඣායී, අප්පණිහිතෙනපි ඣානෙන ඣායී, ලොකියෙනපි ඣානෙන ඣායී, ලොකුත්තරෙනපි ඣානෙන ඣායී. ඣානරතො එකත්තමනුයුත්තො සදත්ථගරුකොති ඣායී. **විරජ**න්ති: රාගො රජො,"
                    },
                    {
                        "type": "paragraph",
                        "text": "දොසො රජො, මොහො රජො, කොධො රජො, උපනාහො රජො -පෙ- සබ්බාකුසලාභිසංඛාරා රජා. තෙ රජා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. තස්මා බුද්ධො අරජො විරජො නිරජො රජාපගතො රජවිප්පහීනො රජවිප්පමුත්තො{1} සබ්බරජවීතිවත්තො."
                    },
                    {
                        "type": "gatha",
                        "text": "1. “රාගො රජො න ච පන රෙණු වුච්චති\nරාගස්සෙතං අධිවචනං රජොති,\nඑතං රජං විප්පජහිත්ව{2} චක්ඛුමා\nතස්මා ජිනො විගතරජොති වුච්චති.",
                        "level": 2
                    },
                    {
                        "type": "gatha",
                        "text": "2. දොසො රජො න ච පන රෙණු වුච්චති\nදොසස්සෙතං අධිවචනං රජොති,\nඑතං රජං විප්පජහිත්ව චක්ඛුමා\nතස්මා ජිනො විගතරජොති වුච්චති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. විප්පමුත්තා-ප."
                    },
                    {
                        "type": "footnote",
                        "text": "2. විප්පජහිත්වා-ම ඡ සං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 330,
            "pali": {
                "entries": [
                    {
                        "type": "gatha",
                        "text": "3. මොහො රජො න ච පන රෙණු වුච්චති\nමොහස්සෙතං අධිවචනං රජොති,\nඑතං රජං විප්පජහිත්ව චක්ඛුමා\nතස්මා ජිනො විගතරජොති වුච්චතී”ති.",
                        "level": 2
                    },
                    {
                        "type": "paragraph",
                        "text": "විරජං."
                    },
                    {
                        "type": "paragraph",
                        "text": "**ආසීන**න්ති: නිසින්නො භගවා පාසාණකෙ චෙතියෙති{1} ආසීනො."
                    },
                    {
                        "type": "gatha",
                        "text": "4. “නගස්ස පස්සෙ ආසීනං මුනිං දුක්ඛස්ස පාරගුං,\nසාවකා පයිරුපාසන්ති තෙවිජ්ජා මච්චුහායිනො”ති.",
                        "level": 2
                    },
                    {
                        "type": "paragraph",
                        "text": "එවම්පි භගවා ආසීනො, අථවා භගවා සබ්බොස්සුක්කපටිප්පස්සද්ධත්තා ආසීනො, වුත්ථවාසො සො වුත්ථවාසො චිණ්ණචරණො -පෙ- ජාතිමරණසංසාරො-නත්ථි තස්ස පුනබ්භවො”ති. එවම්පි භගවා ආසීනොති ඣායිං විරජමාසීනං **ඉච්චායස්මා උදයො** -පෙ-"
                    },
                    {
                        "type": "paragraph",
                        "text": "**කතකිච්චං අනාසව**න්ති: බුද්ධස්ස භගවතො කිච්චාකිච්චං කරණීයාකරණීයං පහීනං උච්ඡින්නමූලං තාලාවත්ථුකතං අනභාවකතං{2} ආයතිං අනුප්පාදධම්මං, තස්මා බුද්ධො කතකිච්චො."
                    },
                    {
                        "type": "gatha",
                        "text": "5. “යස්ස ච විසතා{3} නත්ථි ඡින්නසොතස්ස භික්ඛුනො.\nකිච්චාකිච්චපහීනස්ස{4} පරිළාභො න විජ්ජතී”ති",
                        "level": 2
                    },
                    {
                        "type": "paragraph",
                        "text": "**කතකිච්චං අනාසව**න්ති: ‘ආසවා’ති චත්තාරො ආසවා: කාමාසවො භවාසවො දිට්ඨාසවො අවිජ්ජාසවො. තෙ ආසවා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා තස්මා බුද්ධො අනාසවොති ‘කතකිච්චං අනාසවං.’"
                    },
                    {
                        "type": "paragraph",
                        "text": "**පාරගුං සබ්බධම්මාන**න්ති: භගවා{5} අභිඤ්ඤාපරගූ, පරිඤ්ඤාපාරගූ පහානපාරගූ{6}, භාවනාපාරගූ{7}, සච්ඡිකිරියාපාරගූ{8}, සමාපත්තිපාරගූ, අභිඤ්ඤාපාරගූ, සබ්බධම්මානං, පරිඤ්ඤාපාරගූ, සබ්බදුක්ඛානං, පහානපාරගූ{6} සබ්බකිලෙසානං, භාවනාපාරගූ චතුන්නං මග්ගානං, සච්ඡිකිරියාපාරගූ{8} නිරොධස්ස,"
                    }
                ],
                "footnotes": [
                    {
                        "type": "footnote",
                        "text": "1. චෙතියෙ ආසීනො-ව-වි-ක."
                    },
                    {
                        "type": "footnote",
                        "text": "2. අනභාවංගතං-ව-වි-ක.\nඅනභාවංකතං-මඡසං."
                    },
                    {
                        "type": "footnote",
                        "text": "3. පරිපතා-ස්යා."
                    },
                    {
                        "type": "footnote",
                        "text": "4. කිච්චා කිච්චං පහීනස්ස-ස්යා."
                    },
                    {
                        "type": "footnote",
                        "text": "5. භගවා සබ්බ ධම්මානං-මඡසං, ස්යා."
                    },
                    {
                        "type": "footnote",
                        "text": "6. පහානාය පාරගූ-ප."
                    },
                    {
                        "type": "footnote",
                        "text": "7. භාවනාය පාරගූ-වි."
                    },
                    {
                        "type": "footnote",
                        "text": "8. සච්ඡිකිරියාය පාරගූ-වි."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 332,
            "pali": {
                "entries": [
                    {
                        "type": "paragraph",
                        "text": "සමාපත්තිපාරගූ සබ්බසමාපත්තීනං, සො වසිප්පත්තො පාරමිප්පත්තො අරියස්මිං සීලස්මිං වසිප්පත්තො පාරමිප්පත්තො අරියස්මිං සමාධිස්මිං චසිප්පත්තො පාරමිප්පත්තො අරියාය පඤ්ඤාය, වසිප්පත්තො පාරමිප්පත්තො අරියාය විමුත්තියා. සො පාරගතො පාරමිප්පත්තො අන්තගතො අන්තප්පත්තො, කොටිගතො කොටිප්පත්තො, පරියන්තගතො පරියන්තප්පත්තො, වොසානගතො වොසානප්පත්තො, තාණගතො තාණප්පත්තො, ලෙනගතො ලෙනප්පත්තො, සරණගතො සරණප්පත්තො, අභයගතො අභයප්පත්තො, අච්චුතගතො{1} අච්චුතප්පත්තො, අමතගතො අමතප්පත්තො, නිබ්බානගතො නිබ්බානප්පත්තො. සො වුත්ථවාසො -පෙ- නත්ථි තස්ස පුනබ්භවොති ‘පාරගුං සබ්බධම්මානං’."
                    },
                    {
                        "type": "paragraph",
                        "text": "**අත්ථි පඤ්හෙන ආගම**න්ති: පඤ්හෙන අත්ථිකාම්හ{2} ආගතා, පඤ්හං පුච්ඡිතුකාමම්හ ආගතා{3}. පඤ්ඤං සොතුකාමා ආගතම්හාති ‘එවම්පි ‘අත්ථි පඤ්හෙන ආගමං’ අථවා පඤ්හත්ථිකානං පඤ්හං පුච්ඡිතුකාමානං පඤ්හං සොතුකාමානං. ආගමනං අභික්කමනං{4} උපසඞ්කමනං පයිරුපාසනං අත්ථි, එවම්පි අත්ථි පඤ්හෙන ආගමං, අථවා පඤ්හාගමො තුය්හං අත්ථි, ත්වම්පි පහූ, ත්වමසි අලමත්තො මයා පුච්ඡිතං කථෙතුං විස්සජ්ජෙතුං, වහස්සෙතං භාරන්ති එවම්පි ‘අත්ථි පඤ්හෙන ආගමං’."
                    },
                    {
                        "type": "paragraph",
                        "text": "**අඤ්ඤාවිමොක්ඛං පබ්රූහී** ති: ‘අඤ්ඤා විමොක්ඛො’ වුච්චති අරහත්තවිමොක්ඛො, අරහත්තවිමොක්ඛං පබ්රූහි ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති ‘අඤ්ඤාවිමොක්ඛං පබ්රූහි’"
                    },
                    {
                        "type": "paragraph",
                        "text": "**අවිජ්ජාය පභෙදන**න්ති අවිජ්ජාය භෙදනං පභෙදනං පහානං වූපසමො{5} පටිනිස්සග්ගො{6} පටිප්පස්සද්ධං අමතං නිබ්බානන්ති ‘අවිජ්ජාය පභෙදනං’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "ඣායිං විරජමාසීනං (ඉච්චායස්මා උදයො)\nකතකිච්චං අනාසවං,\nපාරගුං සබ්බධම්මානං\nඅත්ථි පඤ්හෙන ආගමං\nඅඤ්ඤාවිමොක්ඛං පබ්රූහි\nඅවිජ්ජාය පභෙදන”න්ති",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අච්චුතිගතො-ස."
                    },
                    {
                        "type": "footnote",
                        "text": "2. අත්ථිකො ආගතොම්හි-ම ඡ සං."
                    },
                    {
                        "type": "footnote",
                        "text": "3. ආගතො-ම ඡ සං."
                    },
                    {
                        "type": "footnote",
                        "text": "4. අකිත්තමනං-ව-වි-ක."
                    },
                    {
                        "type": "footnote",
                        "text": "5. වූපසමං-ම ඡ සං."
                    },
                    {
                        "type": "footnote",
                        "text": "6. පටිනිස්සට්ඨං-පන-පටිනිස්සග්ගං-ම ඡ සං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 334,
            "pali": {
                "entries": [
                    {
                        "type": "heading",
                        "text": "13-2",
                        "level": 1
                    },
                    {
                        "type": "gatha",
                        "text": "පහානං කාමච්ඡන්දානං (උදයාති භගවා)\nදොමනස්සාන චූභයං,\nථීනස්ස ච{1} පනූදනං\nකුක්කුච්චානං නිවාරණං.",
                        "level": 2
                    },
                    {
                        "type": "paragraph",
                        "text": "**පහානං කාමච්ඡන්දාන**න්ති: ‘ඡන්දො’ති “යො කාමෙසු කාමච්ඡන්දො කාමරාගො කාමනන්දි කාමතණ්හා කාමසිනෙහො කාමපිපාසා කාමපරිළාභො කාමජ්ඣොසානං කාමොඝො කාමයොගො කාමූපාදානං කාමච්ඡන්දනීවරණං. **“පහානං කාමච්ඡන්දාන**න්ති: කාමච්ඡන්දානං පහානං වූපසමං පටිනිස්සග්ගං පටිප්පස්සද්ධිං අමතං නිබ්බානන්ති ‘පහානං කාමච්ඡන්දානං’. **උදයාති භගවා**ති -පෙ-"
                    },
                    {
                        "type": "paragraph",
                        "text": "**දොමනස්සානචූභය**න්ති: දොමනස්ස’න්ති{2} “යං චෙතසිකං අසාතං චෙතසිකං දුක්ඛං චෙතොසම්ඵස්සජං අසාතං දුක්ඛං වෙදයිතං, චෙතොසම්ඵස්සජා අසාතා දුක්ඛා වෙදනා. **දොමනස්සාන චූභය**න්ති: කාමච්ඡන්දස්ස ච දොමනස්සස්ස ච උභින්නං පහානං වූපසමො පටිනිස්සග්ගො පටිප්පස්සද්ධි අමතං නිබ්බානන්ති ‘දොමනස්සානචූභයං.’"
                    },
                    {
                        "type": "paragraph",
                        "text": "**ථීනස්ස ච පනූදන**න්ති: ‘ථීන’න්ති ‘යා චිත්තස්ස අකල්ලතා{3} අකම්මඤ්ඤතා ඔලීයනා ඝල්ලීයනා ලීනා ලීයනා ලීයිතත්තං ථීනං ථීයනා ථීයිතත්තං චිත්තස්ස.” **ථීනස්ස ච පනූදන**න්ති: ථීනස්ස ච පනූදනං පහානං වූපසමො{4} පටිනිස්සග්ගො පටිප්පස්සද්ධි අමතං නිබ්බානන්ති ථීනස්ස ච පනූදනං."
                    },
                    {
                        "type": "paragraph",
                        "text": "**කුක්කුච්චානං නිවාරණ**න්ති: ‘කුක්කුච්ච’න්ති: හත්ථකුක්කුච්චම්පි කුක්කුච්චං පාදකුක්කුච්චම්පි කුක්කුච්චං, හත්ථපාදකුක්කුච්චම්පි කුක්කුච්චං. අකප්පියෙ කප්පියසඤ්ඤිතා, කප්පියෙ අකප්පියසඤ්ඤිතා, අවජ්ජෙ වජ්ජසඤ්ඤිතා වජ්ජෙ අවජ්ජසඤ්ඤිතා. “යං එවරූපං කුක්කුච්චං කුක්කුච්චායනා කුක්කුච්චායිතත්තං චෙතසො විප්පටිසාරො මනොවිලෙඛො. ඉදං වුච්චති කුක්කුච්චං’."
                    }
                ],
                "footnotes": [
                    {
                        "type": "footnote",
                        "text": "1. ථීනස්ස-ම ඡ සං"
                    },
                    {
                        "type": "footnote",
                        "text": "2. දොමනස්සාති-ම ඡ සං, ස්යා."
                    },
                    {
                        "type": "footnote",
                        "text": "3. අකල්යකා-ප-ව-වි-ක, ම ඡ සං."
                    },
                    {
                        "type": "footnote",
                        "text": "4. වූපසමං-ම ඡ සං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 336,
            "pali": {
                "entries": [
                    {
                        "type": "paragraph",
                        "text": "අපි ච ද්වීහි කාරණෙහි උප්පජ්ජති කුක්කුච්චං: චෙතසො විප්පටිසාරො මනොවිලෙඛො, කතත්තා ච අකතත්තා ච{1}. කථං කතත්තා ච අකතත්තා ච උප්පජ්ජති කුක්කුච්චං චෙතසො විප්පටිසාරො මනොවිලෙඛො: ‘කතං මෙ කායදුච්චරිතං අකතං මෙ කායසුචරිත’න්ති උප්පජ්ජති කුක්කුච්චං චෙතසො විප්පටිසාරො මනොවිලෙඛො’ කතං මෙ වචීදුච්චරිතං අකතං මෙ වචීසුචරිතන්ති -පෙ- කතං මෙ මනොදුච්චරිතං අකතං මෙ මනොසුචරිත’න්ති -පෙ- කතො මෙ පාණාතිපාතො අකතා මෙ පාණාතිපාතා වෙරමණීති -පෙ- කතං මෙ අදින්නාදානං අකතං මෙ අදින්නාදානා වෙරමණීති -පෙ- කතො මෙ කාමෙසු මිච්ඡාචාරො අකතා මෙ කාමෙසු මිච්ඡාචාරා වෙරමණීති -පෙ- කතො මෙ මුසාවාදො අකතා මෙ මුසාවාදා වෙරමණීති -පෙ- කතා මෙ පිසුනාවාචා අකතා මෙ පිසුනාය වාචාය වෙරමණීති -පෙ- කතා මෙ ඵරුසාවාචා අකතා මෙ ඵරුසාය වාචාය වෙරමණීති -පෙ- කතො මෙ සම්ඵප්පලාපො අකතා මෙ සම්ඵප්පලාපා වෙරමණීති -පෙ- කතා මෙ අභිජ්ඣා අකතා මෙ අනභිජ්ඣාති -පෙ- කතො මෙ ව්යාපාදො අකතො මෙ අබ්යාපාදොති -පෙ- කතා මෙ මිච්ඡාදිට්ඨි අකතා මෙ සම්මාදිට්ඨීති උප්පජ්ජති කුක්කුච්චං චෙතසො විප්පටිසාරො මනොවිලෙඛො. එවං කතත්තා ච අකතත්තා ච උප්පජ්ජති කුක්කුච්චං චෙතසො විප්පටිසාරො මනොවිලෙඛො."
                    },
                    {
                        "type": "paragraph",
                        "text": "අථවා ‘සීලෙසුම්භි න පරිපූරකාරී’ති{2} උප්පජ්ජති කුක්කුච්චං චෙතසො විප්පටිසාරො මනොවිලෙඛො. ‘ඉන්ද්රියෙසුම්හි අගුත්තද්වාරො’ති-භොජනෙ අමත්තඤ්ඤුම්හීති-ජාගරියං අනනුයුත්තොම්හීති-න සතිසම්පජඤ්ඤෙන සමන්නාගතොම්හීති-අභාවිතා මෙ චත්තාරො සතිපට්ඨානාති-අභාවිතා මෙ චත්තාරො සම්මප්පධානාති-අභාවිතා මෙ චත්තාරො ඉද්ධිපාදාති-අභාවිතානි මෙ පඤ්චින්ද්රියානීති-අභාවිතානි මෙ පඤ්චබලානීති-අභාවිතා මෙ සත්ත බොජ්ඣඞ්ගාති-අභාවිතො මෙ අරියො අට්ඨඞ්ගිකො මග්ගොති-දුක්ඛං මෙ අපරිඤ්ඤාතන්ති-සමුදයො මෙ අප්පහීනොති-මග්ගො මෙ අභාවිතොති-නිරොධො මෙ අසච්ඡිකතො ති උප්පජ්ජති කුක්කුච්චං චෙතසො විප්පටිසාරො මනොවිලෙඛො. **කුක්කුච්චානං නිවාරණ**න්ති: කුක්කුච්චානං ආවරණං නීවරණං පහානං වූපසමො{3} පටිනිස්සග්ගො පටිප්පස්සද්ධි{4} අමතං නිබ්බානන්ති කුක්කුච්චානං නිවාරණං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පහානං කාමච්ඡන්දානං (උදයාති භගවා....)\nදොමනස්සාන වූභයං,\nථීනස්ස ච පනූදනං\nකුක්කුච්චානං නිවාරණ”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. කටත්තාච අකටත්තාච-පන"
                    },
                    {
                        "type": "footnote",
                        "text": "2. අපරිපූරකාරීති-ම ඡ සං."
                    },
                    {
                        "type": "footnote",
                        "text": "3. උපසමං වූපසමං-ම ඡ සං."
                    },
                    {
                        "type": "footnote",
                        "text": "4. පටිනිස්සග්ගං පටිප්පස්සද්ධිං-ම ඡ සං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 338,
            "pali": {
                "entries": [
                    {
                        "type": "heading",
                        "text": "13-3",
                        "level": 1
                    },
                    {
                        "type": "gatha",
                        "text": "උපෙක්ඛාසතිසංසුද්ධං\nධම්මතක්කපුරෙජවං,\nඅඤ්ඤාවිමොක්ඛං පබ්රූමි{1}\nඅවිජ්ජාය පභෙදනං.",
                        "level": 2
                    },
                    {
                        "type": "paragraph",
                        "text": "**උපෙක්ඛාසතිසංසුද්ධ**න්ති: ‘උපෙක්ඛා’ති යා චතුත්ථෙ ඣානෙ{2} උපෙක්ඛා උපෙක්ඛනා අජ්ඣුපෙක්ඛතා චිත්තසමථො{3} චිත්තපස්සද්ධතා{4} මජ්ඣත්තතා චිත්තස්ස. **සතී**ති: “යා චතුත්ථෙ ඣානෙ උපෙක්ඛං ආරබ්භ සති අනුස්සති -පෙ- සම්මාසති’. **උපෙක්ඛාසතිසංසුද්ධ**න්ති: චතුත්ථෙ ඣානෙ උපෙක්ඛා ච සති ච සුද්ධා හොන්ති විසුද්ධා සංසුද්ධා පරිසුද්ධා පරියොදාතා අනඞ්ගණා විගතූපක්කිලෙසා මුදුභූතා කම්මනියා ඨිතා ආනෙඤ්ජප්පත්තාති ‘උපෙක්ඛාසති සංසුද්ධං’."
                    },
                    {
                        "type": "paragraph",
                        "text": "**ධම්මතක්කපුරෙජව**න්ති: ‘ධම්මතක්කො’ වුච්චති සම්මාසංකප්පො, සො ආදිතො හොති, පුරතො හොති, පුබ්බඞ්ගමො හොති, අඤ්ඤාවිමොක්ඛස්සාති එවම්පි ‘ධම්මතක්කපුරෙජවං’. අථවා ‘ධම්මතක්කො’ වුච්චති සම්මාදිට්ඨි, සා ආදිතො හොති, පුරතො හොති, පුබ්බඞ්ගමා{5} හොති, අඤ්ඤාවිමොක්ඛස්සාති එවම්පි ‘ධම්මතක්කපුරෙජවං’. අථවා ‘ධම්මතක්කො වුච්චති චතුන්නං මග්ගානං පුබ්බභාගවිපස්සනා{6}, සා ආදිතො හොති, පුරතො හොති, පුබ්බඞ්ගමා හොති අඤ්ඤාවිමොක්ඛස්සාති එවම්පි ‘ධම්මතක්කපුරෙජවං’."
                    },
                    {
                        "type": "paragraph",
                        "text": "**අඤ්ඤාවිමොක්ඛං පබ්රූමී**ති: ‘අඤ්ඤාවිමොක්ඛො’ වුච්චති අරහත්තවිමොක්ඛො, අරහත්තවිමොක්ඛං පබ්රූමි, ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘අඤ්ඤාවිමොක්ඛං පබ්රූමි’."
                    },
                    {
                        "type": "paragraph",
                        "text": "**අවිජ්ජාය පභෙදන**න්ති: ‘අවිජ්ජා’ති “දුක්ඛෙ අඤ්ඤාණං -පෙ- අවිජ්ජා මොහො අකුසලමූලං.” **අවිජ්ජාය පභෙදනන්ති{7}**: අවිජ්ජා පභෙදනං පහානං වූපසමො පටිනිස්සග්ගො පටිප්පස්සද්ධි අමතං නිබ්බානන්ති ‘අවිජ්ජාය පභෙදනං’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“උපෙක්ඛාසතිසංසුද්ධං\nධම්මතක්කපුරෙජවං,\nඅඤ්ඤාවිමොක්ඛං පබ්රූමි\nඅවිජ්ජාය පභෙදනන්ති.”",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සංබ්රූමි-ස්යා."
                    },
                    {
                        "type": "footnote",
                        "text": "2. චතුත්ථඣානෙ-ස."
                    },
                    {
                        "type": "footnote",
                        "text": "3. චිත්තස්ස සමතා-ව, වි, ක,\nචිත්තසමතා-ම ඡ සං."
                    },
                    {
                        "type": "footnote",
                        "text": "4. චිත්තප්පසාදතා-ස්යා.\nචිත්තප්පස්සද්ධතා-ම ඡ සං.\nචිත්තප්පසටතා-සං"
                    },
                    {
                        "type": "footnote",
                        "text": "5. පුබ්බඞ්ගමො-ම ඡ සං."
                    },
                    {
                        "type": "footnote",
                        "text": "6. විපස්සනා ආදිතො හොති-ප."
                    },
                    {
                        "type": "footnote",
                        "text": "7. පභෙදනන්ති-ව-වි-ක, ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 340,
            "pali": {
                "entries": [
                    {
                        "type": "heading",
                        "text": "13-4",
                        "level": 1
                    },
                    {
                        "type": "gatha",
                        "text": "කිං සු සංයොජනො ලොකො\nකිං සු තස්ස විවාරණං,\nකිස්සස්ස විප්පහානෙන\nනිබ්බානං ඉති වුච්චති.",
                        "level": 2
                    },
                    {
                        "type": "paragraph",
                        "text": "**කිං සු සංයොජනො ලොකො**ති: කිං ලොකස්ස සංයොජනං ලග්ගනං බන්ධනං උපක්කිලෙසො, කෙන ලොකො යුත්තො පයුත්තො ආයුත්තො සමායුත්තො ලග්ගො ලග්ගිතො පළිබුද්ධොති ‘කිං සු සංයොජනො ලොකො.’"
                    },
                    {
                        "type": "paragraph",
                        "text": "**කිං සු තස්ස විවාරණ**න්ති: ‘කිං තස්ස’ චාරණං{1} විචාරණං පටිවිචාරණං කෙන ලොකො චරති විචරති පටිවිචරතීති ‘කිං සු තස්ස විචාරණං.’"
                    },
                    {
                        "type": "paragraph",
                        "text": "**කිස්සස්ස විප්පහානෙන නිබ්බානං ඉති වුච්චතී**ති: කිස්සස්ස විප්පහානෙන වූපසමෙන පටිනිස්සග්ගෙන පටිප්පස්සද්ධියා, නිබ්බානං ඉති වුච්චති පවුච්චති කථීයති භණීයති දීපීයති වොහරීයතීති ‘කිස්සස්ස විප්පහානෙන නිබ්බානං ඉති වුච්චති’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“කිං සු සංයොජනො ලොකො\nකිං සු තස්ස විචාරණං,\nකිස්සස්ස විප්පහානෙන\nනිබ්බානං ඉති වුච්චතී”ති.",
                        "level": 2
                    },
                    {
                        "type": "heading",
                        "text": "13-5",
                        "level": 1
                    },
                    {
                        "type": "gatha",
                        "text": "නන්දිසංයොජනො ලොකො\nවිතක්කස්ස විචාරණං\nතණ්හාය විප්පහානෙන\nනිබ්බානං ඉති වුච්චති.",
                        "level": 2
                    },
                    {
                        "type": "paragraph",
                        "text": "**නන්දිසංයොජනො ලොකො**ති: ‘නන්දි’ වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං. “අයං වුච්චති නන්දි. යා නන්දි ලොකස්ස සංයොජනං ලග්ගනං බන්ධනං උපක්කිලෙසො, ඉමාය නන්දියා ලොකො යුත්තො පයුත්තො ආයුත්තො සමායුත්තො ලග්ගො ලග්ගිතො පළිබුද්ධොති ‘නන්දිසංයොජනො ලොකො.’"
                    }
                ],
                "footnotes": [
                    {
                        "type": "footnote",
                        "text": "1. විවාරණා-ම ඡ සං, ස්යා.\nකිං ලොකස්ස විචාරණං-ප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 342,
            "pali": {
                "entries": [
                    {
                        "type": "paragraph",
                        "text": "**විතක්කස්ස විචාරණ**න්ති ‘විතක්කො’ති{1} නව විතක්කා: කාමවිතක්කො ව්යාපාදවිතක්කො විහිංසාවිතක්කො ඤාතිවිතක්කො ජනපදවිතක්කො අමරවිතක්කො{2} පරානුද්දයතාපටිසංයුත්තො විතක්කො ලාභසක්කාරසිලොක පටිසංයුත්තො විතක්කො අනවඤ්ඤත්තිපටිසංයුත්තො විතක්කො ඉමෙ වුච්චන්ති නව විතක්කා. ඉමෙ නවවිතක්කා ලොකස්ස චාරණා විචාරණා පටිවිචාරණා. ඉමෙහි නවහි විතක්කෙහි ලොකො චරති විචරති පටිවිචරතීති ‘විතක්කස්ස විචාරණං.’"
                    },
                    {
                        "type": "paragraph",
                        "text": "**තණ්හාය විප්පහානෙන නිබ්බානං ඉති වුච්චතී**ති: ‘තණ්හා’ති රූපතණ්හා -පෙ- ධම්මතණ්හා, **තණ්හාය විප්පහානෙන නිබ්බානං ඉති වුච්චතී**ති. තණ්හාය විප්පහානෙන වූපසමෙන පටිනිස්සග්ගෙන පටිප්පස්සද්ධියා නිබ්බානං ඉති වුච්චති පවුච්චති කථීයති භණීයති දීපීයති වොහරීයතීති ‘තණ්හාය විප්පහානෙන නිබ්බානං ඉති වුච්චති.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නන්දිසංයොජනො ලොකො\nවිතක්කස්ස විචාරණං,\nතණ්හාය විප්පහානෙන\nනිබ්බානං ඉති වුච්චතී”ති.",
                        "level": 2
                    },
                    {
                        "type": "heading",
                        "text": "13-6",
                        "level": 1
                    },
                    {
                        "type": "gatha",
                        "text": "කථං සතස්ස චරතො\nවිඤ්ඤාණං උපරුජ්ඣති,\nභගවන්තං පුට්ඨුමාගම්හා{3}\nතං සුණොම වචො තව.",
                        "level": 2
                    },
                    {
                        "type": "paragraph",
                        "text": "**කථං සතස්ස චරතො**ති: කථං සතස්ස සම්පජානස්ස චරතො විචරතො{4} ඉරීයතො වත්තයතො පාලයතො යපයතො යාපයතොති ‘කථං සතස්ස චරතො’."
                    },
                    {
                        "type": "paragraph",
                        "text": "**විඤ්ඤාණං උපරුජ්ඣතී**ති විඤ්ඤාණං නිරුජ්ඣති වූපසම්මති අත්ථං ගච්ඡති පටිප්පසම්භතීති ‘විඤ්ඤාණං උපරුජ්ඣති’."
                    },
                    {
                        "type": "paragraph",
                        "text": "**භගවන්තං පුට්ඨුමාගම්හා**ති: බුද්ධං භගවන්තං පුට්ඨුං පුච්ඡිතුං යාචිතුං අජ්ඣෙසිතුං පසාදෙතුං ආගම්හා ආගතම්හා උපාගතම්හා සම්පත්තම්හා තයා සද්ධිං සමාගතම්හාති ‘භගවන්තං පුට්ඨුමාගම්හා’."
                    }
                ],
                "footnotes": [
                    {
                        "type": "footnote",
                        "text": "1. විතක්කාති-ම ඡ සං, ස්යා."
                    },
                    {
                        "type": "footnote",
                        "text": "2. අමරාවිතක්කො-ම ඡ සං."
                    },
                    {
                        "type": "footnote",
                        "text": "3. පුට්ඨුමාගමා-ම ඡ සං.\nපුට්ඨුමාගම්ම-සු."
                    },
                    {
                        "type": "footnote",
                        "text": "4. විහරතො-ව-වි-කස්යා, ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 344,
            "pali": {
                "entries": [
                    {
                        "type": "paragraph",
                        "text": "**තං සුණොම වචො තවා**ති: ‘ත’න්ති තුය්හං වචනං බ්යප්පථං දෙසනං අනුසිට්ඨිං{1} සුණොම උග්ගණ්හාම ධාරෙම උපධාරෙම උපලක්ඛෙමාති ‘තං සුණොම වචො තව’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“කථං සතස්ස චරතො\nවිඤ්ඤාණං උපරුජ්ඣති,\nභගවන්තං පුට්ඨුමාගම්හා\nතං සුණොම වචො තවා”ති.",
                        "level": 2
                    },
                    {
                        "type": "heading",
                        "text": "13-7",
                        "level": 1
                    },
                    {
                        "type": "gatha",
                        "text": "අජ්ඣත්තඤ්ච බහිද්ධා ච\nවෙදනං නාභිනන්දතො\nඑවං සතස්ස චරතො\nවිඤ්ඤාණං උපරුජ්ඣති.",
                        "level": 2
                    },
                    {
                        "type": "paragraph",
                        "text": "**අජ්ඣත්තඤ්ච බහිද්ධා ච වෙදනං නාභිනන්දතො**ති: අජ්ඣත්තං වෙදනාසු වෙදනානුපස්සී{2} විහරන්තො වෙදනං නාභිනන්දති නාභිවදති න අජ්ඣොසාය තිට්ඨති{3} අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහති විනොදෙති බ්යන්තීකරොති අනභාවංගමෙති බහිද්ධා වෙදනාසු වෙදනානුපස්සී විහරන්තො වෙදනං නාභිනන්දති නාභිවදති න අජ්ඣො සාය තිට්ඨති අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහති විනොදෙති බ්යන්තීකරොති අනභාවං ගමෙති. අජ්ඣත්තබහිද්ධා වෙදනාසු වෙදනානුපස්සී විහරන්තො වෙදනං නාභිනන්දති නාභිවදති න අජ්ඣොසාය තිට්ඨති අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහති විනොදෙති බ්යන්තීකරොති අනභාවං ගමෙති."
                    },
                    {
                        "type": "paragraph",
                        "text": "අජ්ඣත්තං සමුදයධම්මානුපස්සී වෙදනාසු වෙදනානුපස්සී විහරන්තො වෙදනං නාභිනන්දති නාභිවදති නාජ්ඣොසාය තිට්ඨති අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහති විනොදෙති බ්යන්තීකරොති අනභාවං ගමෙති, අජ්ඣත්තං වයධම්මානුපස්සී වෙදනාසු වෙදනානුපස්සී විහරන්තො -පෙ- අජ්ඣත්තං සමුදයවයධම්මානුපස්සී වෙදනාසු වෙදනානුපස්සී විහරන්තො -පෙ- බහිද්ධා සමුදයධම්මානුපස්සී වෙදනාසු වෙදනානුපස්සී විහරන්තො වෙදනං නාභිනන්දති නාභිවදති."
                    }
                ],
                "footnotes": [
                    {
                        "type": "footnote",
                        "text": "1. අනුසන්ධිං-ව-වි-ක, අනුසාසනං-ම ඡ සං"
                    },
                    {
                        "type": "footnote",
                        "text": "2. අජ්ඣත්තං වෙදනං වෙදනානුපස්සී-ප\nඅජ්ඣත්තවෙදනානුපස්සී-වි."
                    },
                    {
                        "type": "footnote",
                        "text": "3. අජ්ඣොසෙති-ම ඡ සං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 346,
            "pali": {
                "entries": [
                    {
                        "type": "paragraph",
                        "text": "න අජ්ඣොසාය තිට්ඨති අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහති විනොදෙති බ්යන්තීකරොති අනභාව ගමෙති, බහිද්ධා වයධම්මානුපස්සී වෙදනාසු වෙදනානුපස්සී විහරන්තො -පෙ- බහිද්ධා සමුදයවයධම්මානුපස්සී වෙදනාසු වෙදනානුපස්සී විහරන්තො -පෙ- අජ්ඣත්ත බහිද්ධා වයධම්මානුපස්සී වෙදනාසු වෙදනානුපස්සී විහරන්තො -පෙ- අජ්ඣත්තබහිද්ධා{1} සමුදය වයධම්මානුපස්සී වෙදනාසු වෙදනානුපස්සී විහරන්තො වෙදනං නාභිනන්දති නාභිවදති න අජ්ඣොසාය තිට්ඨති අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහති විනොදෙති බ්යන්තීකරොති අනභාවං ගමෙති, ඉමෙහි ද්වාදසහි ආකාරෙහි වෙදනාසු වෙදනානුපස්සී විහරන්තො -පෙ- අනභාවං ගමෙති."
                    },
                    {
                        "type": "paragraph",
                        "text": "අථවා වෙදනං අනිච්චතො පස්සන්තො වෙදනං නාභිනන්දති නාභිවදති න අජ්ඣොසාය තිට්ඨති අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහති විනොදෙති බ්යන්තීකරොති අනභාවං ගමෙති. වෙදනං දුක්ඛතො-රොගතො-ගණ්ඩතො-සල්ලතො -අඝතො-ආබාධතො -පෙ- නිස්සරණතො පස්සන්තො වෙදනං නාභිනන්දති නාභිවදති න අජ්ඣොසාය තිට්ඨති අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහති විනොදෙති බ්යන්තීකරොති අනභාවං ගමෙති. ඉමෙහි චතුචත්තාලීසාය ආකාරෙහි{2} වෙදනාසු වෙදනානුපස්සී විහරන්තො වෙදනං නාභිනන්දති නාභිවදති න අජ්ඣොසාය තිට්ඨති අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහති විනොදෙති බ්යන්තීකරොති අනභාවං ගමෙතීති ‘අජ්ඣත්තඤ්ච බහිද්ධා ච වෙදනං නාභිනන්දතො’."
                    },
                    {
                        "type": "paragraph",
                        "text": "**එවං සතස්ස චරතොති**: එවං සතස්ස සම්පජානස්ස චරතො විචරතො{3} ඉරීයතො වත්තයතො පාලයතො යපයතො යාපයතොති. ‘එවං සතස්ස චරතො.’"
                    },
                    {
                        "type": "paragraph",
                        "text": "**විඤ්ඤාණං උපරුජ්ඣතී**ති: පුඤ්ඤාභිසඞ්ඛාරසහගතං විඤ්ඤාණං අපුඤ්ඤාභිසඞ්ඛාරසහගතං විඤ්ඤාණං ආනෙඤ්ජාභිසඞ්ඛාරසහගතං විඤ්ඤාණං නිරුජ්ඣති වූපසම්මති අත්ථං ගච්ඡති පටිප්පස්සම්භතීති ‘විඤ්ඤාණං උපරුජ්ඣති. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අජ්ඣත්තඤ්ච බහිද්ධා ච\nවෙදනං නාභිනන්දතො,\nඑවං සතස්ස චරතො\nවිඤ්ඤාණං උපරුජ්ඣතීති.",
                        "level": 2
                    },
                    {
                        "type": "paragraph",
                        "text": "සහ ගාථාපරියොසානා -පෙ- සත්ථා මෙ භන්තෙ, භගවා සාවකො හමස්මීති."
                    },
                    {
                        "type": "centered",
                        "text": "උදය සුත්තනිද්දෙසො සමත්තො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. බහිද්ධාසමුදය වය ධම්මානුපස්සී\nවිහරන්තො-ප-ව-වි-ක."
                    },
                    {
                        "type": "footnote",
                        "text": "2. ඉමෙහි චත්තාළීසාය ආකාරෙහි-ම ඡ සං\nඉමෙහි ද්වාචත්තාළීසාය-ස්යා."
                    },
                    {
                        "type": "footnote",
                        "text": "3. විහරතො-ව-වි-ක, ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 348,
            "pali": {
                "entries": [
                    {
                        "type": "heading",
                        "text": "14. පොසාල සුත්තනිද්දෙසො",
                        "level": 2
                    },
                    {
                        "type": "heading",
                        "text": "14-1",
                        "level": 1
                    },
                    {
                        "type": "gatha",
                        "text": "“යො අතීතං ආදිසති (ඉච්චායස්මා පොසාලො)\nඅනෙජො ඡින්නසංසයො,\nපාරගුං සබ්බධම්මානං\nඅත්ථි පඤ්හෙන ආගමං.",
                        "level": 2
                    },
                    {
                        "type": "paragraph",
                        "text": "**යො අතීතං ආදිසතීති:** ‘යො’ති “යො සො භගවා සයම්භූ අනාචරියකො පුබ්බෙ අනනුස්සුතෙසු ධම්මෙසු සාමං සච්චානි අභිසම්බුජ්ඣි තත්ථ ච සබ්බඤ්ඤුතං පත්තො බලෙසු ච වසීභාවං අතීතං ආදිසතීති භගවා අත්තනො ච පරෙසං ච අතීතම්පි ආදිසති අනාගතම්පි ආදිසති පච්චුප්පන්නම්පි ආදිසති. කථං භගවා අත්තනො අතීතං ආදිසති: භගවා අත්තනො අතීතං එකම්පි ජාතිං ආදිසති, ද්වෙපි ජාතියො ආදිසති, තිස්සොපි ජාතියො ආදිසති, චතස්සොපි ජාතියො ආදිසති, පඤ්චපි ජාතියො ආදිසති, දසපි ජාතියො ආදිසති, වීසම්පි ජාතියො ආදිසති, තිංසම්පි ජාතියො ආදිසති, චත්තාලීසම්පි ජාතියො ආදිසති, පඤ්ඤාසම්පි- ජාතියො ආදිසති, ජාතිසතම්පි- ආදිසති, ජාතිසහස්සම්පි- ආදිසති, ජාතිසතසහස්සම්පි- අනෙකෙපි සංවට්ටකප්පෙ- ආදිසති, අනෙකෙපි විවට්ටකප්පෙ- ආදිසති, අනෙකෙපි සංවට්ට විවට්ටකප්පෙ ආදිසති: අමුත්රාසිං එවංනාමො එවංගොත්තො එවංවණ්ණො එවමාහාරො එවංසුඛදුක්ඛපටිසංවෙදී එවමායුපරියන්තො, සො තතො චුතො අමුත්ර උදපාදිං තත්රාපාසිං එවංනාමො එවංගොත්තො එවංවණ්ණො එවමාහාරො එවංසුඛදුක්ඛපටිසංවෙදී එවමායුපරියන්තො, සො තතො චුතො ‘ඉධූපපන්නොති’ ඉති සාකාරං සඋද්දෙසං අනෙකවිහිතං පුබ්බෙනිවාසං ආදිසති. එවං භගවා අත්තනො අතීතං ආදිසති."
                    },
                    {
                        "type": "paragraph",
                        "text": "කථං භගවා පරෙසං අතීතං ආදිසති: භගවා පරෙසං අතීතං එකම්පි ජාතිං ආදිසති, ද්වෙපි ජාතියො ආදිසති -පෙ- අනෙකෙපි සංවට්ට විවට්ටකප්පෙ ආදිසති අමුත්රාසි එවංනාමො එවංගොත්තො එවංවණ්ණො එවමාහාරො එවංසුඛදුක්ඛපටිසංවෙදී එවමායුපරියන්තො, සො තතො චුතො අමුත්ර උදපාදි තත්රාපාසි එවංනාමො එවංගොත්තො එවංවණ්ණො එවමාහාරො එවං සුඛදුක්ඛපටිසංවෙදී එවමායුපරියන්තො, සො තතො චුතො ඉධූපපන්නොති{1} ඉති සාකාරං සඋද්දෙසං අනෙකවිහිතං පුබ්බෙනිවාසං ආදිසති. එවං භගවා පරෙසං අතීතං ආදිසති."
                    }
                ],
                "footnotes": [
                    {
                        "type": "footnote",
                        "text": "1. ඉධූපපන්නොති -ප-ව-වි-ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 350,
            "pali": {
                "entries": [
                    {
                        "type": "paragraph",
                        "text": "භගවා පඤ්ච ජාතකසතානි{1} භාසන්තො අත්තනො ච පරෙසං ච අතීතං ආදිසති, මහාපදානියසුත්තං{2} භාසන්තො අත්තනො ච පරෙසං ච අතීතං ආදියති, මහාසුදස්සනියසුත්තං භාසන්තො අත්තනො ච පරෙසං ච අතීතං ආදිසන්ති, මහාගොවින්ද්රියසුත්තං භාසන්තො අත්තනො ච පරෙසං ච අතීතං ආදිසති, මාඝදෙවියසුත්තං{3} භාසන්තො අත්තනො ච පරෙසං ච අතීතං ආදිසති, වුත්තං හෙතං භගවතා:"
                    },
                    {
                        "type": "paragraph",
                        "text": "“අතීතං ඛො චුන්ද, අද්ධානං ආරබ්භ තථාගතස්ස සතානුසාරී ඤාණං හොති, සො යාවතකං ආකඞ්ඛති තාවතකං අනුස්සරති, අනාගතං ච ඛො චුන්ද, -පෙ- පච්චුප්පන්නඤ්ච ඛො චුන්ද, අද්ධානං ආරබ්භ තථාගතස්ස බොධිජං ඤාණං උප්පජ්ජති අයමන්තිමා ජාති නත්ථිදානි පුනබ්භවො”ති.{a} ඉන්ද්රියපරොපරියත්තඤාණං{4} තථාගතස්ස තථාගතබලං. සත්තානං ආසයානුසයඤාණං තථාගතස්ස තථාගතබලං, යමකපාටිහීරෙ ඤාණං තථාගතස්ස තථාගතබලං මහාකරුණාසමාපත්තිඤාණං{5} තථාගතස්ස තථාගතබලං, සබ්බඤ්ඤුතඤාණං තථාගතස්ස තථාගතබලං, අනාවරණඤාණං තථාගතස්ස තථාගතබලං, සබ්බත්ථ අසඞ්ගමප්පටිහතමනාවරණඤාණං තථාගතස්ස තථාගතබලං, එවං භගවා අත්තනො ච පරෙසං ච අතීතම්පි ආදිසති, අනාගතම්පි ආදිසති, පච්චුප්පන්නම්පි ආදිසති, ආචික්ඛති දෙසෙති පඤ්ඤපෙති පට්ඨපෙති විවරති විභජති උත්තානීකරොති පකාසෙතීති: යො අතීතං ආදිසති. **ඉච්චායස්මා පොසාලො **-පෙ-"
                    },
                    {
                        "type": "paragraph",
                        "text": "**අනෙජො ඡින්න සංසයොති** ‘එජා’ වුච්චති තණ්හා: “යො රාගො සාරාගො -පෙ- අභිජ්ඣා ලොභො අකුසලමූලං. “සා එජා තණ්හා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා{6} ආයතිං අනුප්පාදධම්මා තස්මා බුද්ධො ‘අනෙජො’. එජාය පහීනත්තා අනෙජො, භගවා ලාභෙපි න ඉඤ්ජති -පෙ- දුක්ඛෙපි න ඉඤ්ජති න චලති න වෙධති නප්පවෙධති න සම්පවෙධතීති ‘අනෙජො’. **ඡින්නසංසයොති**: ‘සංසයො වුච්චති විචිකිච්ඡා, “දුක්ඛෙ කඞ්ඛා -පෙ- ථම්භිතත්තං{7} චිත්තස්ස මනොවිලෙඛො. “සො සංසයො බුද්ධස්ස භගවතො පහීනො ඡින්නො උච්ඡින්නො සමුච්ඡින්නො වූපසන්තො පටිනිස්සග්ගො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪො. තස්මා බුද්ධො ඡින්නසංසයොති ‘අනෙජො ඡින්නසංසයො. ‘"
                    }
                ],
                "footnotes": [
                    {
                        "type": "footnote",
                        "text": "1. පඤ්ච ජාතිසතානි-පන."
                    },
                    {
                        "type": "footnote",
                        "text": "2. සුත්තන්තං-ම ඡ සං."
                    },
                    {
                        "type": "footnote",
                        "text": "3. මඝ දෙවිය සුත්තන්තං-ස\nමඝා දෙවිය සුත්තන්තං-පන."
                    },
                    {
                        "type": "footnote",
                        "text": "4. ඉන්ද්රිය පරොපරියත්තෙ ඤාණං-පන."
                    },
                    {
                        "type": "footnote",
                        "text": "a. දීඝනිකාය-පාසාදිකසුත්ත."
                    },
                    {
                        "type": "footnote",
                        "text": "5. මහා කරුණා සමාපත්තියා ඤාණං-ප-ව-වි-ක"
                    },
                    {
                        "type": "footnote",
                        "text": "6. අනභාවංකතා-ම ඡ සං."
                    },
                    {
                        "type": "footnote",
                        "text": "7. ඡම්භිතත්තං-ම ඡ සං, ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 352,
            "pali": {
                "entries": [
                    {
                        "type": "paragraph",
                        "text": "**පාරගුං සබ්බධම්මාන**න්ති: භගවා අභිඤ්ඤාපාරගූ පරිඤ්ඤාපාරගූ පහානපාරගූ භාවනාපාරගූ සච්ඡිකිරියාපාරගූ, සමාපත්තිපාරගූ, අභිඤ්ඤාපාරගූ, සබ්බධම්මානං -පෙ- ජාතිමරණසංසාරො නත්ථි තස්ස පුනබ්භවොති ‘පාරගුං සබ්බධම්මානං’."
                    },
                    {
                        "type": "paragraph",
                        "text": "**අත්ථි පඤ්හෙ**න ආගමන්ති: පඤ්හෙන අත්ථිකාම්හා ආගතා -පෙ- වහස්සෙතං භාරන්ති එවම්පි ‘අත්ථි පඤ්හෙන ආගමං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“යො අතීතං ආදිසති- (ඉච්චායස්මා පොසාලො)\nඅනෙජො ඡින්නසංසයො,\nපාරගුං සබ්බධම්මානං\nඅත්ථි පඤ්හෙන ආගම”න්ති.",
                        "level": 2
                    },
                    {
                        "type": "heading",
                        "text": "14-2",
                        "level": 1
                    },
                    {
                        "type": "gatha",
                        "text": "විභූතරූපසඤ්ඤිස්ස{1}\nසබ්බකායප්පහායිනො,\nඅජ්ඣත්තං ච බහිද්ධා ච\nනත්ථි කිඤ්චීති පස්සතො,\nඤාණං සක්කානුපුච්ඡාමි\nකථං නෙය්යො තථාවිධො.",
                        "level": 2
                    },
                    {
                        "type": "paragraph",
                        "text": "**විභූතරූපසඤ්ඤි**ස්සාති ‘කතමා රූපසඤ්ඤා’: රූපාවචර සමාපත්තිං සමාපන්නස්ස වා උප්පන්නස්ස වා දිට්ඨධම්මසුඛවිහාරිස්ස වා සඤ්ඤා සඤ්ජානනා සඤ්ජානිතත්තං අයං රූපසඤ්ඤා. **විභූතරූපසඤ්ඤිස්සා**ති: චතස්සො අරූපසමාපත්තියො පටිලද්ධස්ස{2} රූපසඤ්ඤා විභූතා හොන්ති{3} විගතා අතික්කන්තා සමතික්කන්තා වීතිවත්තාති ‘විභූතරූපසඤ්ඤිස්ස’."
                    },
                    {
                        "type": "paragraph",
                        "text": "**සබ්බකායප්පහායිනො**ති සබ්බො තස්ස පටිසන්ධිකො රූපකායො පහීනො තදඞ්ගසමතික්කමා වික්ඛම්භනප්පහානෙන පහීනො තස්ස රූපකායොති ‘සබ්බකායප්පහායිනො’."
                    },
                    {
                        "type": "paragraph",
                        "text": "**අජ්ඣත්තඤ්ච බහිද්ධා ච නත්ථි කිඤ්චීති පස්සතො**ති: ‘නත්ථි කිඤ්චී’ති ආකිඤ්චඤ්ඤායතන සමාපත්ති, කිංකාරණා ‘නත්ථි කිඤ්චී’ති ආකිඤ්චඤ්ඤායතනසමාපත්ති, යං විඤ්ඤාණඤ්චායතනසමාපත්තිං සතො සමාපජ්ජිත්වා තතො වුට්ඨහිත්වා තඤ්ඤෙව විඤ්ඤාණං අභාවොති විභාවොති අන්තරධාපෙති ‘නත්ථි කිඤ්චී’ති පස්සති. තංකාරණා ‘නත්ථි කිඤ්චීති ආකිඤ්චඤ්ඤායතනසමාපත්තීති ‘අජ්ඣත්තඤ්ච බහිද්ධා ච නත්ථි කිඤ්චීති පස්සතො’."
                    }
                ],
                "footnotes": [
                    {
                        "type": "footnote",
                        "text": "1. රූපං සඤ්ඤිස්ස-පන"
                    },
                    {
                        "type": "footnote",
                        "text": "2. ලාභිස්ස-ස්යා"
                    },
                    {
                        "type": "footnote",
                        "text": "3. විභූතා හොති-ප-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 354,
            "pali": {
                "entries": [
                    {
                        "type": "paragraph",
                        "text": "**ඤාණං සක්කානුපුච්ඡාමී**ති ‘සක්කා’ති සක්කො භගවා, සක්යකුලං පබ්බජිතොපි සක්කො, -පෙ- පහීනභයභෙරවො විගතලොමහංසොතිපි සක්කො, **‘ඤාණං සක්කානුපුච්ඡාමී**ති තස්ස ඤාණං පුච්ඡාමි’{*}{a} කීදිසං කිංසණ්ඨිතං කිංපකාරං කිංපටිභාගං ඉච්ඡිතබ්බන්ති ‘ඤාණං සක්කානු **පුච්ඡා**මි.’"
                    },
                    {
                        "type": "paragraph",
                        "text": "**කථං නෙය්යො තථාවිධොති: **කථං සො නෙතබ්බො විනෙතබ්බො අනුනෙතබ්බො පඤ්ඤාපෙතබ්බො නිජ්ඣාපෙතබ්බො පෙක්ඛෙතබ්බො පසාදෙතබ්බො, කථං තෙන උත්තරිං ඤාණං උප්පාදෙතබ්බං. **තථාවිධොති** තථාවිධො තාදිසො තස්සණ්ඨිතො තප්පකාරො තප්පටිභාගො, යො සො ආකිඤ්චඤ්ඤායතනසමාපත්තිලාභීති ‘කථං නෙය්යො තථාවිධො’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“විභූතරූපසඤ්ඤිස්ස\nසබ්බකායප්පහායිනො,\nඅජ්ඣත්තඤ්ච බහිද්ධා ච\nනත්ථි කිඤ්චීති පස්සතො,\nඤාණං සක්කානුපුච්ඡාමි\nකථං නෙය්යො තථාවිධො”ති.",
                        "level": 2
                    },
                    {
                        "type": "heading",
                        "text": "14-3",
                        "level": 1
                    },
                    {
                        "type": "gatha",
                        "text": "විඤ්ඤාණට්ඨිතියො සබ්බා (පොසාලාති භගවා)\nඅභිජානං තථාගතො\nතිට්ඨන්තමෙනං ජානාති\nඅධිමුත්තං{1} තප්පරායනං{2}",
                        "level": 2
                    },
                    {
                        "type": "paragraph",
                        "text": "**විඤ්ඤාණට්ඨිතියො සබ්බා**ති භගවා අභිසඞ්ඛාරවසෙන චතස්සො විඤ්ඤාණට්ඨිතියො ජානාති, පටිසන්ධිවසෙන සත්තවිඤ්ඤාණට්ඨිතියො ජානාති."
                    },
                    {
                        "type": "paragraph",
                        "text": "කථං භගවා අභිසංඛාරවසෙන චතස්සො විඤ්ඤාණට්ඨිතියො ජානාති: වුත්තං හෙතං භගවතා: “රූපූපයං{3} වා භික්ඛවෙ, විඤ්ඤාණං තිට්ඨමානං තිට්ඨති{4} රූපාරම්මණං රූපපතිට්ඨං නන්දූපසෙචනං වුද්ධිං විරූළ්හිං වෙපුල්ලං ආපජ්ජති, වෙදනූපයං{5} වා භික්ඛවෙ -පෙ- සඤ්ඤූපයං වා භික්ඛවෙ -පෙ- සඞ්ඛාරූපයං වා භික්ඛවෙ, විඤ්ඤාණං තිට්ඨමානං තිට්ඨති සඞ්ඛාරාරම්මණං සඞ්ඛාරපතිට්ඨං නන්දූපසෙචනං වුද්ධිං විරූළ්හිං වෙපුල්ලං ආපජ්ජතී”ති.a. එවං භගවා අභිසඞ්ඛාරවසෙන චතස්සො විඤ්ඤාණට්ඨිතියො ජානාති."
                    }
                ],
                "footnotes": [
                    {
                        "type": "footnote",
                        "text": "1. විමුත්තං-ස්යා ම ඡ සං"
                    },
                    {
                        "type": "footnote",
                        "text": "2. තංපරායනං-ස."
                    },
                    {
                        "type": "footnote",
                        "text": "3. රූපූපාය-ස්යා,"
                    },
                    {
                        "type": "footnote",
                        "text": "*. පඤ්ඤං පුච්ඡාමි සම්බුද්ධං පුච්ඡාමී ති-මඡසං-අධික පාඨො"
                    },
                    {
                        "type": "footnote",
                        "text": "a. බ්රාහ්මණ සංයුත්ත-උපයවග්ග-උපයසුත්ත"
                    },
                    {
                        "type": "footnote",
                        "text": "4. තිට්ඨෙය්ය-ම ඡ සං"
                    },
                    {
                        "type": "footnote",
                        "text": "5. වෙදනානුපායං-පන, වෙදනූපාය-ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 356,
            "pali": {
                "entries": [
                    {
                        "type": "paragraph",
                        "text": "කථං භගවා පටිසන්ධිවසෙන සත්තවිඤ්ඤාණට්ඨිතියො ජානාති: වුත්තං හෙතං භගවතා: සන්ති භික්ඛවෙ, සත්තා නානත්තකායො නානත්තසඤ්ඤිනො සෙය්යථාපි මනුස්සා එකච්චෙ ච දෙවා එකච්චෙ ච විනිපාතිකා, අයං පඨමා විඤ්ඤාණට්ඨිති. සන්ති භික්ඛවෙ, සත්තා නානත්තකායා එකත්තසඤ්ඤිනො සෙය්යථාපි දෙවා බ්රහ්මකායිකා පඨමාභිනිබ්බත්තා, අයං දුතියා විඤ්ඤාණට්ඨිති. සන්ති භික්ඛවෙ, සත්තා එකත්තකායා නානත්තසඤ්ඤිනො සෙය්යථාපි දෙවා ආභස්සරා, අයං තතියා විඤ්ඤාණට්ඨිති. සන්ති භික්ඛවෙ, සත්තා එකත්තකායා එකත්තසඤ්ඤිනො සෙය්යථාපි දෙවා සුභකිණ්හකා,{1} අයං චතුත්ථී{2}, විඤ්ඤාණට්ඨිති. සන්ති භික්ඛවෙ, සත්තා සබ්බසො රූපසඤ්ඤානං සමතික්කමා පටිඝසඤ්ඤානං අත්ථංගමා නානත්තසඤ්ඤානං අමනසිකාරා ‘අනන්තො ආකාසො’ති ආකාසානඤ්චායතනූපගා, අයං පඤ්චමී{3} විඤ්ඤාණට්ඨිති. සන්ති භික්ඛවෙ, සත්තා සබ්බසො ආකාසානඤ්චායතනං සමතික්කම්ම ‘අනන්තං විඤ්ඤාණ’න්ති විඤ්ඤාණඤ්චායතනූපගා, අයං ඡට්ඨා විඤ්ඤාණට්ඨිති. සන්ති භික්ඛවෙ, සත්තා සබ්බසො විඤ්ඤාණඤ්චායතනං සමතික්කම්ම ‘නත්ථි කිඤ්චී’ති ආකිඤ්චඤ්ඤායතනූපගා, අයං සත්තමා{4} විඤ්ඤාණට්ඨිති{a}. එවං භගවා පටිසන්ධිවසෙන සත්තවිඤ්ඤාණට්ඨිතියො ජානාතීති ‘**විඤ්ඤාණට්ඨිතියො සබ්බා’ පොසාලාති භගවා’ති** -පෙ-"
                    },
                    {
                        "type": "paragraph",
                        "text": "**අභිජානං තථාගතො**ති: ‘අභිජාන’න්ති අභිජානන්තො ආජානන්තො විජානන්තො පටිවිජානන්තො පටිවිජ්ඣන්තො. **තථාග**තොති: වුත්තං හෙතං භගවතා: “අතීතං චෙපි චුන්ද, හොති අභූතං අතච්ඡං අනත්ථසංහිතං නෙතං තථාගතො බ්යාකරොති, අතීතං චෙපි{5} චුන්ද, හොති භූතං තච්ඡං අනත්ථසංහිතං තම්පි තථාගතො න බ්යාකරොති, අතීතං චෙපි චුන්ද, හොති භූතං තච්ඡං අත්ථසංහිතං තත්ර කාලඤ්ඤූ තථාගතො හොති තස්සෙව පඤ්හස්ස ව්යාකරණාය. අනාගතං චෙපි චුන්ද, හොති -පෙ- පච්චුප්පන්නංචෙපි චුන්ද, හොති අභූතං අතච්ඡං අනත්ථසංහිතං න තං තථාගතො බ්යාකරොති{6} පච්චුප්පන්නඤ්චෙපි චුන්ද, හොති භූතං තච්ඡං අනත්ථසංහිතං තම්පි තථාගතො න බ්යාකරොති, පච්චුප්පන්නඤ්චෙපි චුන්ද, හොති භූතං තච්ඡං අත්ථසංහිතං තත්ර කාලඤ්ඤූ තථාගතො හොති තස්ස පඤ්හස්ස ව්යාකරණාය. ඉති ඛො චුන්ද, අතීතානාගතපච්චුප්පන්නෙසු ධම්මෙසු තථාගතො කාලවාදී භූතවාදී අත්ථවාදී ධම්මවාදී විනයවාදී. තස්මා ‘තථාගතොති වුච්චති.’"
                    }
                ],
                "footnotes": [
                    {
                        "type": "footnote",
                        "text": "1. සුභකිණ්ණා-පන,"
                    },
                    {
                        "type": "footnote",
                        "text": "2. චතුත්ථා -"
                    },
                    {
                        "type": "footnote",
                        "text": "3. පඤ්චමා-ස්යා"
                    },
                    {
                        "type": "footnote",
                        "text": "4. සත්තමී-පන, ස්යා, මඡසං"
                    },
                    {
                        "type": "footnote",
                        "text": "5. අතීතංචෙව-පන"
                    },
                    {
                        "type": "footnote",
                        "text": "6. තං තථාගතො න බ්යාකරොති-පන."
                    },
                    {
                        "type": "footnote",
                        "text": "a. සත්තකඞ්ගුත්තර-අව්යාකතවග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 358,
            "pali": {
                "entries": [
                    {
                        "type": "paragraph",
                        "text": "යං ඛො චුන්ද, සදෙවකස්ස ලොකස්ස සමාරකස්ස සබ්රහ්මකස්ස සස්සමණබ්රහ්මණියා පජාය සදෙවමනුස්සාය දිට්ඨං සුතං මුතං විඤ්ඤාතං පත්තං පරියෙසිතං, අනුවිචරිතං මනසා, සබ්බං තං තථාගතෙන අභිසම්බුද්ධං, තස්මා ‘තථාගතො’ති වුච්චති. යඤ්ච ඛො චුන්ද, රත්තිං තථාගතො අනුත්තරං සම්මා සම්බොධිං අභිසම්බුජ්ඣති, යඤ්චරත්තිං අනුපාදිසෙසාය නිබ්බාන ධාතුයා පරිනිබ්බායති, යං එතස්මිං අන්තරෙ භාසති ලපති නිද්දිසති, සබ්බං තං තථෙව හොති, නො අඤ්ඤථා, තස්මා ‘තථාගතො’ති වුච්චති. යථාවාදී චුන්ද, තථාගතො තථාකාරී, යථාකාරී තථාවාදී, ඉති යථාවාදී තථාකාරී යථාකාරී තථාවාදී, තස්මා ‘තථාගතො’ති වුච්චති. සදෙවකෙ චුන්ද, ලොකෙ සමාරකෙ සබ්රහ්මකෙ සස්සමණබ්රාහ්මණියා පජාය සදෙවමනුස්සාය තථාගතො අභිභූ අනභිභූතො අඤ්ඤදත්ථු දසො වසවත්ති. තස්මා ‘තථාගතො’ති වුච්චතී”ති’{a} අභිජානං තථාගතො’."
                    },
                    {
                        "type": "paragraph",
                        "text": "**තිට්ඨන්ත මෙතං ජානාතී**ති: භගවා ඉධට්ඨඤ්ඤෙව ජානාති කම්මාභිසඞ්ඛාරවසෙන ‘අයං පුග්ගලො කායස්ස භෙදා පරම්මරණා, අපායං දුග්ගතිං විනිපාතං නිරයං උපපජ්ජිස්සතී’ති. භගවා ඉධට්ඨඤ්ඤෙව{1} ජානාති කම්මාභිසඞ්ඛාරවසෙන අයං පුග්ගලො කායස්ස භෙදා පරම්මරණා තිරච්ඡානයොනිං උපපජ්ජිස්සතී’ති. භගවා ඉධට්ඨඤ්ඤෙව ජානාති කම්මාභිසඞ්ඛාරවසෙන ‘අයං පුග්ගලො භෙදා පරම්මරණා පෙත්තිවිසයං{2} උපපජ්ජිස්සතී’ති. භගවා ඉධට්ඨඤ්ඤෙව ජානාති කම්මාභිසඞ්ඛාරවසෙන ‘අයං පුග්ගලො කායස්ස භෙදා පරම්මරණා මනුස්සෙසු ‘උප්පජ්ජිස්සතී’ති. භගවා ඉධට්ඨඤ්ඤෙව ජානාති කම්මාභිසඞ්ඛාරවසෙන ‘අයං පුග්ගලො සුපටිපන්නො කායස්ස භෙදා පරම්මරණා සුගතිං සග්ගං ලොකං උප්පජ්ජිස්සතී’ති."
                    },
                    {
                        "type": "paragraph",
                        "text": "වුත්තං හෙතං භගවතා:"
                    }
                ],
                "footnotes": [
                    {
                        "type": "footnote",
                        "text": "1. ඉධත්ථඤ්ඤෙව-ම ඡ සං."
                    },
                    {
                        "type": "footnote",
                        "text": "2. පිත්තිවිසයං-ස්යා"
                    },
                    {
                        "type": "footnote",
                        "text": "a. දීඝනිකාය-පාසාදිකසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 360,
            "pali": {
                "entries": [
                    {
                        "type": "paragraph",
                        "text": "“ඉදානාහං සාරිපුත්ත, එකච්චං පුග්ගලං එවං චෙතසා චෙතො පරිච්ච පජානාමි: ‘තථායං පුග්ගලො පටිපන්නො තථා ච ඉරීයති තඤ්ච මග්ගං සමාරූළ්හො, යථා කායස්ස භෙදා පරම්මරණා අපායං දුග්ගතිං විනිපාතං නිරයං උප්පජ්ජිස්සතී’ති-ඉධ පනාහං සාරිපුත්ත, එකච්චං පුග්ගලං එවං චෙතසා චෙතො පරිච්ච පජානාමි: තථායං පුග්ගලො පටිපන්නො තථා ච ඉරීයති තඤ්ච මග්ගං සමාරූළ්හො යථා කායස්ස භෙදා පරම්මරණා තිරච්ඡාන යොනිං උපපජ්ජිස්සතී’ති-ඉධ පනාහං සාරිපුත්ත, එකච්චං පුග්ගලං එවං චෙතසා චෙතො පරිච්ච පජානාමි: තථායං පුග්ගලො පටිපන්නො තථා ච ඉරීයති තඤ්ච මග්ගං සමාරූළ්හො, යථා කායස්ස භෙදා පරම්මරණා පෙත්තිවිසයං උප්පජ්ජිස්සතී’ති-ඉධා පනාහං සාරිපුත්ත, එකච්චං පුග්ගලං එවං චෙතසා චෙතො පරිච්ච පජානාමි: තථායං පුග්ගලො පටිපන්නො තථා ච ඉරීයතී තඤ්ච මග්ගං සමාරුළ්හො, යථා කායස්ස භෙදා පරම්මරණා මනුස්සෙසු උප්පජ්ජිස්සතී’ති-ඉධ පනාහං සාරිපුත්ත, එකච්චං පුග්ගලං එවං චෙතසා චෙතො පරිච්ච පජානාමි: තථායං පුග්ගලො පටිපන්නො තථා ච ඉරීයති තඤ්ච මග්ගං සමාරුළ්හො, යථා කායස්ස භෙදා පරම්මරණා සුගතිං සග්ගං ලොකං උපපජ්ජිස්සතී’ති-ඉධ පනාහං සාරිපුත්ත, එකච්චං පුග්ගලං එවං චෙතසා චෙතො පරිච්ච පජානාමි: තථායං පුග්ගලො පටිපන්නො තථා ච ඉරීයති තඤ්ච මග්ගං සමාරූළ්හො යථා ආසවානං ඛයා අනාසවං චෙතොවිමුත්තිං පඤ්ඤාවිමුත්තිං දිට්ඨෙව ධම්මෙ සයං අභිඤ්ඤා සච්ඡිකත්වා උපසම්පජ්ජ විහරතී”ති{a}. තිට්ඨන්තමෙතං ජානාති’."
                    },
                    {
                        "type": "paragraph",
                        "text": "**අධිමුත්තං{1} තප්පරායණං**’ති: ‘අධිමුත්ත’න්ති ආකිඤ්චඤ්ඤායතනෙ{2} අධිමුත්තිවිමොක්ඛෙන{3} අධිමුත්තං{4}, තත්රාධිමුත්තං තදධිමුත්තං තදධිපතෙය්යං{5}. අථවා භගවා ජානාති: ‘අයං පුග්ගලො රූපාධිමුත්තො සද්දාධිමුත්තො ගන්ධාධිමුත්තො රසාධිමුත්තො ඵොට්ඨබ්බාධිමුත්තො කුලාධිමුත්තො ගණාධිමුත්තො ආවාසාධිමුත්තො ලාභාධිමුත්තො යසාධිමුත්තො පසංසාධිමුත්තො සුඛාධිමුත්තො චීවරාධිමුත්තො පිණ්ඩපාතාධිමුත්තො සෙනාසනාධිමුත්තො ගිලානපච්චයභෙසජ්ජපරික්ඛාරාධිමුත්තො සුත්තන්තාධිමුත්තො විනයාධිමුත්තො අභිධම්මාධිමුත්තො ආරඤ්ඤකඞ්ගාධිමුත්තො පිණ්ඩපාතිකඞ්ගාධිමුත්තො පංසුකූලිකඞ්ගාධිමුත්තො පංසුකූලිකඞ්ගාධිමුත්තො තෙචීවරිකඞ්ගාධිමුත්තො සපදානචාරිකඞ්ගාධිමුත්තො ඛලුපච්ඡාභත්තිකඞ්ගාධිමුත්තො නෙසජ්ජිකඞ්ගාධිමුත්තො යථාසන්තතිකඞ්ගාධිමුත්තො පඨමජ්ඣානාධිමුත්තො දුතියජ්ඣානාධිමුත්තො"
                    }
                ],
                "footnotes": [
                    {
                        "type": "footnote",
                        "text": "1. විමුත්තිං-පන, ස්යා"
                    },
                    {
                        "type": "footnote",
                        "text": "2. ආකිඤ්චඤ්ඤායතනං-ම ඡ සං"
                    },
                    {
                        "type": "footnote",
                        "text": "3. ධිමුත්තන්ති විමොක්ඛෙන-ම ඡ සං"
                    },
                    {
                        "type": "footnote",
                        "text": "4. විමුත්තං-ස්යා"
                    },
                    {
                        "type": "footnote",
                        "text": "5. තදාධිපතෙය්යං-ව-වි-ක-ම ඡ සං."
                    },
                    {
                        "type": "footnote",
                        "text": "a. මජ්ඣිමනිකාය-මහාසීහනාදසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 362,
            "pali": {
                "entries": [
                    {
                        "type": "paragraph",
                        "text": "තතියජ්ඣානාධිමුත්තො චතුත්ථජ්ඣානාධිමුත්තො ආකාසානඤ්චායතනසමාපන්නාධිමුත්තො{1} විඤ්ඤාණඤ්චායතනසමාපත්තාධිමුත්තො ආකිඤ්චඤ්ඤායතනසමාපත්තාධිමුත්තො නෙවසඤ්ඤානාසඤ්ඤායතනසමාපත්තාධිමුත්තොති අධිමුත්තං. තප්පරායණන්ති: ආකිඤ්චඤ්ඤායතනමයං තප්පරායණං කම්මපරායණං විපාකපරායණං කම්මගරුකං පටිසන්ධිගරුකං. අථවා භගවා ජානාති: ‘අයං පුග්ගලො රූපපරායණො-පෙ- නෙවසඤ්ඤානාසඤ්ඤායතනසමාපත්තිපරායණො ති ‘අධිමුත්තං තප්පරායණං’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“විඤ්ඤාණට්ඨිතියො සබ්බා (පොසාලොති භගවා)\nඅභිජානං තථාගතො,\nතිට්ඨන්තමෙතං ජානාති\nඅධිමුත්තං තප්පරායණ”න්ති.",
                        "level": 2
                    },
                    {
                        "type": "heading",
                        "text": "14-4",
                        "level": 1
                    },
                    {
                        "type": "gatha",
                        "text": "ආකිඤ්චඤ්ඤාසම්භවං ඤත්වා නන්දිසංයොජනං ඉති,\nඑවමෙතං{2} අභිඤ්ඤාය තතො තත්ථ විපස්සති,\nඑතං ඤාණං තථං තස්ස බ්රාහ්මණස්ස වුසීමතො,",
                        "level": 2
                    },
                    {
                        "type": "paragraph",
                        "text": "**ආකිඤ්චඤ්ඤා සම්භවං ඤත්වා**ති ‘ආකිඤ්චඤ්ඤා සංභවො’{3} වුච්චති ආකිඤ්චඤ්ඤායතනසංවත්තනිකො කම්මාභිසඞ්ඛාරො, ආකිඤ්චඤ්ඤායතනසංවත්තනිකං කම්මාභිසඞ්ඛාරං ආකිඤ්චඤ්ඤාසංභවොති ඤත්වා ලග්ගනන්ති ඤත්වා බන්ධනන්ති ඤත්වා පළිබොධොති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වාති ‘ආකිඤ්චඤ්ඤාසම්භවං ඤත්වා’."
                    },
                    {
                        "type": "paragraph",
                        "text": "**නන්දිසංයොජනං ඉතී**ති ‘නන්දිසංයොජනං’ වුච්චති අරූපරාගො, අරූපරාගෙන තං කම්මං ලග්ගං ලග්ගිතං පළිබුද්ධං, අරූපරාගං නන්දිසංයොජනන්ති ඤත්වා ලග්ගනන්ති ඤත්වා බන්ධනන්ති ඤත්වා පළිබොධොති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා. **ඉතී**ති පදසන්ධි පදසංසග්ගො පදපාරිපුරී අක්ඛරසමවායො බ්යඤ්ජනසිලිට්ඨතා පදානුපුබ්බතාපෙතං ‘ඉතී’ති. ‘**නන්දිසංයොජනං ඉති**’."
                    }
                ],
                "footnotes": [
                    {
                        "type": "footnote",
                        "text": "1. සමාපන්නාධිමුත්තො-පන"
                    },
                    {
                        "type": "footnote",
                        "text": "2. එවමෙවං-ව-වි-ක."
                    },
                    {
                        "type": "footnote",
                        "text": "3. සංහවොති වුච්චති-ව-වි-ක, ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 364,
            "pali": {
                "entries": [
                    {
                        "type": "paragraph",
                        "text": "**එවමෙතං අභිඤ්ඤායා**ති එවං එතං අභිඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වාති ‘එවමෙතං අභිඤ්ඤාය’."
                    },
                    {
                        "type": "paragraph",
                        "text": "**තතො තත්ථ විපස්සතී**ති ‘තත්ථා’ති ආකිඤ්චඤ්ඤායතනං සමාපජ්ජිත්වා තතො වුට්ඨහිත්වා තත්ථ ජාතෙ චිත්තචෙතසිකෙ ධම්මෙ අනිච්චතො විපස්සති දුක්ඛතො විපස්සති රොගතො -පෙ- නිස්සරණතො විපස්සති දක්ඛති ඔලොකෙති නිජ්ඣායති උපපරික්ඛතීති ‘තතො තත්ථ විපස්සති’."
                    },
                    {
                        "type": "paragraph",
                        "text": "**එතං ඤාණං තථං තස්සා**ති එතං ඤාණං තච්ඡං භූතං යාථාවං අවිපරීතං තස්සාති ‘එතං ඤාණං තථං තස්ස’."
                    },
                    {
                        "type": "paragraph",
                        "text": "**බ්රාහ්මණස්ස වුසීමතො**ති ‘බ්රාහ්මණො’ති සත්තන්නං ධම්මානං බාහිතත්තා බ්රාහ්මණො -පෙ- අසිතො තාදී පවුච්චතෙ ස බ්රහ්මා”ති. **බ්රාහ්මණස්ස වුසීමතොති** පුථුජ්ජනකල්යාණකං උපාදාය සත්තසෙඛා{1} අප්පත්තස්ස{2} පත්තියා, අනධිගතස්ස අධිගමාය, අසච්ඡිකතස්ස සච්ඡිකිරියාය වසන්ති සංවසන්ති ආවසන්ති පරිවසන්ති, අරහා වුසිතවා කතකරණීයො ඔභිතභාරො අනුප්පත්තසදත්ථො පරික්ඛීණභවසංයොජනො සම්මදඤ්ඤා විමුත්තො සො වුත්ථවාසො චිණ්ණචරණො ගතද්ධො -පෙ- ජාතිමරණ සංසාරො-නත්ථි තස්ස පුනබ්භවො’ති ‘බ්රාහ්මණස්ස වුසීමතො’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ආකිඤ්චඤ්ඤාසම්භවං ඤත්වා නන්දිසංයොජනං ඉති,\nඑවමෙතං අභිඤ්ඤාය තතො තත්ථ විපස්සති.\nඑතං ඤාණං තථං තස්ස බ්රාහ්මණස්ස වුසීමතො”ති.",
                        "level": 1
                    },
                    {
                        "type": "paragraph",
                        "text": "සහ ගාථාපරියොසානා -පෙ- සත්ථා මෙ භන්තෙ භගවා සාවකො’ හමස්මී’ති."
                    },
                    {
                        "type": "centered",
                        "text": "පොසාල සුත්තනිද්දෙසො සමත්තො",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සත්තසෙක්ඛා -ව-වි-ක-ම ඡ සං"
                    },
                    {
                        "type": "footnote",
                        "text": "2. අපත්තස්ස -ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 366,
            "pali": {
                "entries": [
                    {
                        "type": "heading",
                        "text": "15. මොඝරාජ සුත්තනිද්දෙසො",
                        "level": 2
                    },
                    {
                        "type": "heading",
                        "text": "15-1",
                        "level": 1
                    },
                    {
                        "type": "gatha",
                        "text": "ද්වාහං සක්කං{1} අපුච්ඡිස්සං (ඉච්චායස්මා මොඝරාජා)\nන මෙ බ්යාකාසි චක්ඛුමා,\nයාව තතියඤ්ච දෙවීසි\nබ්යාකරොතීති මෙ සුතං,",
                        "level": 2
                    },
                    {
                        "type": "paragraph",
                        "text": "**ද්වාහං සක්කං අපුච්ඡිස්ස**න්ති සො බ්රාහ්මණො ද්වික්ඛත්තුං බුද්ධං භගවන්තං පඤ්හං අපුච්ඡි, තස්ස භගවා පඤ්හං පුට්ඨො න බ්යාකාසි තදන්තරා{2} ඉමස්ස බ්රාහ්මණස්ස ඉන්ද්රියපරිපාකො භවිස්සතීති. **සක්ක**න්ති සක්කො භගවා සක්යකුලා{3} පබ්බජිතො තිපි සක්කො, අථවා අඩ්ඪො මහද්ධනො ධනවාතිපි සක්කො, තස්සිමානි ධනානි, සෙය්යථීදං: සද්ධාධනං සීලධනං හිරිධනං ඔත්තප්පධනං සුතධනං චාගධනං පඤ්ඤාධනං සතිපට්ඨානධනං සම්මප්පධානධනං ඉද්ධිපාදධනං ඉන්ද්රියධනං බලධනං බොජ්ඣඞ්ගධනං මග්ගධනං ඵලධනං, නිබ්බානධනං ඉමෙහි අනෙකවිධෙහි ධනරතනෙහි අඩ්ඪො මහද්ධනො ධනවාතිපි සක්කො. අථවා පහූ විසවී අලමත්තො සූරො වීරො වික්කන්තො අභීරු අච්ඡම්හී අනුත්රාසි අපලායී පහීනභයභෙරවො විගතලොමහංසොතිපි සක්කො. **ද්වාහං සක්කං අපුච්ඡිස්ස**න්ති ද්වාහං සක්කං අපුච්ඡිස්සං අයාචිස්සං අජ්ඣෙසිස්සං පසාදයිස්සන්ති ‘ද්වාහං සක්කං අපුච්ඡිස්සං’. ඉච්චායස්මා මොඝරාජා’ති -පෙ-"
                    },
                    {
                        "type": "paragraph",
                        "text": "**න මෙ බ්යාකාසි චක්ඛුමා**ති ‘න මෙ බ්යාකාසී’ති න මෙ බ්යාකාසි, න ආචික්ඛි, න දෙසෙසි, න පඤ්ඤපෙසි, න පට්ඨපෙසි, න විවරි, න විභජි, න උත්තානී අකාසි, න පකාසෙසි. **චක්ඛුමා**ති භගවා පඤ්චහි චක්ඛූහි චක්ඛුමා, මංසචක්ඛුනාපි චක්ඛුමා, දිබ්බචක්ඛුනාපි චක්ඛුමා, පඤ්ඤාචක්ඛුනාපි චක්ඛුමා, බුද්ධචක්ඛුනාපි චක්ඛුමා, සමන්තචක්ඛුනාපි චක්ඛුමා."
                    },
                    {
                        "type": "paragraph",
                        "text": "කථං භගවා මංසචක්ඛුනාපි චක්ඛුමා: ‘මංස චක්ඛුම්හි භගවතො පඤ්ච වණ්ණා සංවිජ්ජන්ති{4} නීලො ච වණ්ණො පීතකො ච වණ්ණො ලොහිතකො ච වණ්ණො කණ්හො ච වණ්ණො ඔදාතො ච වණ්ණො. අක්ඛිලොමානි ච භගවතො{5} යත්ථ ච අක්ඛිලොමානි පතිට්ඨිතානි තං නීලං හොති සුනීලං පාසාදිකං දස්සනෙය්යං උම්මාපුප්ඵසමානං{6} තස්ස පරතො පීතකං හොති සුපීකතකං සුවණ්ණවණ්ණං පාසාදිකං දස්සනෙය්යං කණිකාරපුප්ඵසමානං, උභතො ච අක්ඛිකූටානි{7} භගවතොලොහිතකානි හොන්ති."
                    }
                ],
                "footnotes": [
                    {
                        "type": "footnote",
                        "text": "1. සක්ක-ස්යා,"
                    },
                    {
                        "type": "footnote",
                        "text": "2. චක්ඛුසමනන්තරා-ස්යා."
                    },
                    {
                        "type": "footnote",
                        "text": "3. සාක්යකූලා-වි-ක"
                    },
                    {
                        "type": "footnote",
                        "text": "4. පඤ්චවණ්ණං සංවිජ්ජති-ව-වි-ක"
                    },
                    {
                        "type": "footnote",
                        "text": "5. ‘අක්ඛිලොමානි ච භගවතො’-ම ඡ සං, නත්ථි"
                    },
                    {
                        "type": "footnote",
                        "text": "6. උමා පුප්ඵසමානං-ම ඡ සං,\nඋම්මාරපුප්ඵ සමානං-ව-වි-ක-ස්යා"
                    },
                    {
                        "type": "footnote",
                        "text": "7. අක්ඛි කූපානි-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 368,
            "pali": {
                "entries": [
                    {
                        "type": "unindented",
                        "text": "සුලොහිතකානි පාසාදිකානි දස්සනෙය්යානි ඉන්දගොපකසමානානි, මජ්ඣෙ කණ්හං හොති සුකණ්හං අලූඛං{1} සිනිද්ධං පාසාදිකං දස්සනෙය්යං අද්දාරිට්ඨකසමානං{2}, තස්ස පරතො ඔදාතං හොති සුඔදාතං{3} සෙතං පණ්ඩරං පාසාදිකං දස්සනෙය්යං ඔසධීතාරකසමානං, තෙන භගවා පකතිකෙන මංසචක්ඛුනා අත්තභාවපරියාපන්නෙන පුරිමසුචරිතකම්මාභිනිබ්බත්තෙන සමන්තා යොජනං පස්සති දිවාචෙ ව රත්තිඤ්ච. යදාහි චතුරඞ්ගසමන්නාගතො අන්ධකාරො හොති, සුරියො ච අත්ථං ගතො හොති{4} කාළපක්ඛො ච උපොසථො හොති, තිබ්බො ච වනසණ්ඩො හොති, මහා ච කාළමෙඝො{5} අබ්භුට්ඨිතො හොති. එවරූපෙ චතුරඞ්ගසමන්නාගතෙ අන්ධකාරෙ සමන්තා යොජනං පස්සති."
                    },
                    {
                        "type": "paragraph",
                        "text": "කථං භගවා දිබ්බෙන චක්ඛුනාපි චක්ඛුමා: භගවා දිබ්බෙන චක්ඛුනා විසුද්ධෙන අතික්කන්තමානුසකෙන සත්තෙ පස්සති චවමානෙ උප්පජ්ජමානෙ හීනෙ පණීතෙ සුවණ්ණෙ දුබ්බණ්ණෙ සුගතෙ දුග්ගතෙ යථාකම්මුපගෙ සන්තෙ පජානාති, ඉමෙ වත භොන්තො සත්තා කායදුච්චරිතෙන සමන්නාගතා වචීදුච්චරිතෙන සමන්නාගතා මනො දුච්චරිතෙන සමන්නාගතා අරියානං උපවාදකා මිච්ඡාදිට්ඨිකා මිච්ඡාදිට්ඨිකම්මසමාදානා තෙ කායස්ස භෙදා පරම්මරණා අපායං දුග්ගතිං විනිපාතං නිරයං උප්පන්නා. ඉමෙ වා පන භොන්තො සත්තා කායසුචරිතෙන සමන්නාගතා වචීසුචරිතෙන සමන්නාගතා මනොසුචරිතෙන සමන්නාගතා අරියානං අනුපවාදකා සම්මාදිට්ඨිකා සම්මාදිට්ඨි කම්මසමාදානා තෙ කායස්ස භෙදා පරම්මරණා සුගතිං සග්ගං ලොකං උපපන්නාති. ඉති දිබ්බෙන චක්ඛුනා විසුද්ධෙන අතික්කන්තමානුසකෙන සත්තෙ පස්සති චවමානෙ උප්පජ්ජමානෙ හීනෙ පණීතෙ සුවණ්ණෙ දුබ්බණ්ණෙ සුගතෙ දුග්ගතෙ යථාකම්මුපගෙ සත්තෙ පජානාති, ආකඞ්ඛමානො ච භගවා එකම්පි ලොකධාතුං පස්සෙය්ය, ද්වෙපි ලොකධාතුයො, පස්සෙය්ය තිස්සොපි ලොකධාතුයො පස්සෙය්ය, චතස්සොපි ලොකධාතුයො පස්සෙය්ය, පඤ්චපි ලොකධාතුයො පස්සෙය්ය, දසපි ලොකධාතුයො පස්සෙය්ය, වීසම්පි ලොකධාතුයො පස්සෙය්ය, තිංසම්පි ලොකධාතුයො පස්සෙය්ය, චත්තාලීසම්පි ලොකධාතුයො පස්සෙය්ය, පඤ්ඤාසම්පි ලොකධාතුයො පස්සෙය්ය, සතම්පි ලොකධාතුයො පස්සෙය්ය, සහස්සිම්පි චුලනිකං ලොකධාතුං පස්සෙය්ය, ද්විසහස්සිම්පි මජ්ඣිමිකං ලොකධාතුං පස්සෙය්ය, තිසහස්සම්පි මහාසහස්සිං ලොකධාතුං{6} පස්සෙය්ය, යාවතා{7} පන ආකඞ්ඛෙය්ය තාවතකං පස්සෙය්ය, එවං පරිසුද්ධං{8} භගවතො දිබ්බචක්ඛු. එවං භගවා දිබ්බෙන චක්ඛුනාපි චක්ඛුමා."
                    }
                ],
                "footnotes": [
                    {
                        "type": "footnote",
                        "text": "1. ආලුකා-පන"
                    },
                    {
                        "type": "footnote",
                        "text": "2. අළාරිට්ඨක-ස්යා."
                    },
                    {
                        "type": "footnote",
                        "text": "3. ඔදතා සුඔදතා-පන."
                    },
                    {
                        "type": "footnote",
                        "text": "4. අත්ථං ගමිකො, හොති-ස්යා."
                    },
                    {
                        "type": "footnote",
                        "text": "5. අකාලමෙඝො-ස්යා."
                    },
                    {
                        "type": "footnote",
                        "text": "6. තිසහස්සිම්පි ලොකධාතුං පස්සෙය්ය. මහාසහස්සිම්පි ලොකධාතුපස්සෙය්ය-ම ඡ සං,"
                    },
                    {
                        "type": "footnote",
                        "text": "7. යාවතකං-ම ඡ සං."
                    },
                    {
                        "type": "footnote",
                        "text": "8. එවං විසුද්ධං-ප-ව-වි-ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 370,
            "pali": {
                "entries": [
                    {
                        "type": "paragraph",
                        "text": "කථං භගවා පඤ්ඤාචක්ඛුනාපි චක්ඛුමා: භගවා මහාපඤ්ඤො පුථුපඤ්ඤො හාසපඤ්ඤො ජවනපඤ්ඤො{1}. තික්ඛපඤ්ඤො නිබ්බෙධිකපඤ්ඤො පඤ්ඤාප්පභෙදකුසලො පභින්නඤාණො අධිගතපටිසම්භිදො{2}. චතුවෙසාරජ්ජප්පත්තො දසබලධාරී පුරිසාසභො පුරිසසීහො පුරිසනාගො පුරිසාජඤ්ඤො පුරිසධොරය්හො අනන්තඤාණො අනන්තතෙජො අනන්තයසො අඩ්ඪො මහද්ධනො ධනවා නෙතා විනෙතා අනුනෙතා පඤ්ඤාපෙතා නිජ්ඣාපෙතා පෙක්ඛෙතා පසාදෙතා. සො හි භගවා අනුප්පන්නස්ස මග්ගස්ස උප්පාදෙතා, අසඤ්ජාතස්ස, මග්ගස්ස සඤ්ජනෙතා, අනක්ඛාතස්ස මග්ගස්ස අක්ඛාතා, මග්ගඤ්ඤූ මග්ගවිදූ මග්ගකොවිදො මග්ගානුගා ච පන එතරහි සාවකා විහරන්ති පච්ඡා සමන්නාගතා."
                    },
                    {
                        "type": "paragraph",
                        "text": "සො හි භගවා ජානං ජානාති, පස්සං පස්සති, චක්ඛුභූතො ඤාණභූතො ධම්මභූතො බ්රහ්මභූතො වත්තා පවත්තා අත්ථස්ස නින්නෙතා, අමතස්ස දාතා ධම්මස්සාමි{3} තථාගතො, නත්ථි තස්ස භගවතො අඤ්ඤාතං අදිට්ඨං අවිදිතං අසච්ඡිකතං අඵස්සිතං{4} පඤ්ඤාය, අතීතං අනාගතං පච්චුප්පන්නං{5} උපාදාය සබ්බෙ ධම්මා සබ්බාකාරෙන බුද්ධස්ස භගවතො ඤාණමුඛෙ ආපාථං ආගච්ඡන්ති. යං කිඤ්චි නෙය්යං නාම අත්ථි ධම්මං ජානිතබ්බං{6} අත්තත්ථො වා පරත්ථො වා උභයත්ථො වා දිට්ඨධම්මිකො වා අත්ථො සම්පරායිකො වා අත්ථො, උත්තානො වා අත්ථො, ගම්භීරො වා අත්ථො, ගූළ්හො වා අත්ථො, පටිච්ඡන්නො වා අත්ථො, නෙය්යො වා අත්ථො, නීතො වා අත්ථො, අනවජ්ජො වා{7} අත්ථො, නික්කිලෙසො වා අත්ථො, වොදානො වා අත්ථො, පරමත්ථො වා අත්ථො{8}. සබ්බං තං අන්තොබුද්ධඤාණෙ පරිවත්තති, සබ්බං කායකම්මං බුද්ධස්ස භගවතො ඤාණානුපරිවත්ති සබ්බං වචීකම්මං ඤාණානුපරිවත්ති, සබ්බං මනොකම්මං ඤාණානුපරිවත්ති,"
                    }
                ],
                "footnotes": [
                    {
                        "type": "footnote",
                        "text": "1. ජවනපඤ්ඤො හාසපඤ්ඤො-ම ඡ සං"
                    },
                    {
                        "type": "footnote",
                        "text": "2. අධිගතපටිසම්හිදප්පත්තො-ම ඡ සං."
                    },
                    {
                        "type": "footnote",
                        "text": "3. ධම්මසාමී-ස්යා"
                    },
                    {
                        "type": "footnote",
                        "text": "4. අපුසීතං-ස්යා"
                    },
                    {
                        "type": "footnote",
                        "text": "5. අතීතානාගත පච්චුප්පන්නං-ස්යා,"
                    },
                    {
                        "type": "footnote",
                        "text": "6. අත්ථි, ජානිතබ්බං-ම ඡ සං, ස්යා."
                    },
                    {
                        "type": "footnote",
                        "text": "7. අවිරොධො අත්ථො වා-පන."
                    },
                    {
                        "type": "footnote",
                        "text": "8. පරමත්ථො වා-ම ඡ සං, ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 372,
            "pali": {
                "entries": [
                    {
                        "type": "unindented",
                        "text": "අතීතෙ බුද්ධස්ස භගවතො අප්පටිහතං ඤාණං, අනාගතෙ අප්පටිහතං ඤාණං, පච්චුප්පන්නෙ අප්පටිහතං ඤාණං, යාවතකං නෙය්යං තාවතකං ඤාණං, යාවතකං ඤාණං තාවතකං නෙය්යං, නෙය්යපරියන්තිකං ඤාණං, ඤාණපරියන්තිකං නෙය්යං, නෙය්යං අතික්කමිත්වා ඤාණං නප්පවත්තති{1}. ඤාණං අතික්කමිත්වා නෙය්යපථො නත්ථි, අඤ්ඤමඤ්ඤපරියන්තට්ඨායිනො තෙ ධම්මා, යතා ද්වින්නං සමුග්ගපටලානං සම්මා ඵස්සිතානං{2}. හෙට්ඨිමං සමුග්ගපටලං උපරිමං නාතිවත්තති, උපරිමං සමුග්ගපටලං හෙට්ඨිමං නාතිවත්තති, අඤ්ඤමඤ්ඤපරියන්තට්ඨායිනො තෙ{3}. එවමෙව බුද්ධස්ස භගවතො නෙය්යඤ්ච ඤාණඤ්ච අඤ්ඤමඤ්ඤපරියන්තට්ඨායිනො. යාවතකං නෙය්යං තාවතකං ඤාණං, යාවතකං ඤාණං තාවතකං නෙය්යං, නෙය්යපරියන්තිකං ඤාණං, ඤාණපරියන්තිකං නෙය්යං, නෙය්යං අතික්කමිත්වා ඤාණං නප්පවත්තති, ඤාණං අතික්කමිත්වා නෙය්යපථො නත්ථි, අඤ්ඤමඤ්ඤපරියන්තට්ඨායිනො තෙ ධම්මා."
                    },
                    {
                        "type": "paragraph",
                        "text": "සබ්බධම්මෙසු බුද්ධස්ස භගවතො ඤාණං පවත්තති, සබ්බෙ ධම්මා බුද්ධස්ස භගවතො ආවජ්ජනපටිබද්ධා ආකඞ්ඛාපටිබද්ධා{4} මනසිකාරපටිබද්ධා චිත්තුප්පාදපටිබද්ධා සබ්බසත්තෙසු බුද්ධස්ස භගවතො ඤාණං පවත්තති, සබ්බෙසං ච සත්තානං භගවා ආසයං ජානාති, අනුසයං ජානාති, චරිතං ජානාති, අධිමුත්තිං ජානාති, අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දුවිඤ්ඤාපයෙ භබ්බාභබ්බෙ සත්තෙ ජානාති. සදෙවකො ලොකො සමාරකො සබ්රහ්මකො සස්සමණබ්රාහ්මණී පජා සදෙවමනුස්සා අන්තොබුද්ධඤාණෙ පරිවත්තති. යථා යෙ කෙචි මච්ඡකච්ඡපා අන්තමසො තිමිතිමිඞ්ගලං උපාදාය අන්තො මහාසමුද්දෙ පරිවත්තන්ති. එවමෙව සදෙවකො ලොකො සමාරකො සබ්රහ්මකො{5} සස්සමණබ්රාහ්මණී පජා සදෙවමනුස්සා අන්තො බුද්ධඤාණෙ පරිවත්තති{6}. යථා යෙ කෙචි පක්ඛී අන්තමසො ගරුළං වෙනතෙය්යං උපාදාය ආකාසස්ස පදෙසෙ පරිවත්තන්ති. එවමෙව යෙපි තෙ{7}. සාරිපුත්තසමා පඤ්ඤාය සමන්නාගතා, තෙපි බුද්ධඤාණස්ස පදෙසෙ පරිවත්තන්ති. බුද්ධඤාණං දෙවමනුස්සානං පඤ්ඤං ඵරිත්වා අභිභවිත්වා තිට්ඨති. යෙපි තෙ ඛත්තිය පණ්ඩිතා බ්රාහ්මණපණ්ඩිතා ගහපතිපණ්ඩිතා සමණපණ්ඩිතා නිපුණා ක පරප්පවාදා වාලවෙධීරූපා වොභින්දන්තා{8} මඤ්ඤෙ චරන්ති පඤ්ඤාගතෙන{9} දිට්ඨිගතානි. තෙ පඤ්හෙ අභිසඞ්ඛරිත්වා අභිසඞ්ඛරිත්වා තථාගතං උපසඞ්කමිත්වා පුච්ඡන්ති ගූළ්හානි ච පටිච්ඡන්නානි ච කථිතා විස්සජ්ජිතාව{10}. තෙ පඤ්හා භගවතා{11} හොන්ති නිද්දිට්ඨකාරණා. උපක්ඛිත්තකා ච තෙ භගවතො සම්පජ්ජන්ති. අථ ඛො භගවාව නත්ථි අතිරොචති යදිදං පඤ්ඤායාති. එවං භගවා පඤ්ඤාචක්ඛුනාපි චක්ඛුමා."
                    }
                ],
                "footnotes": [
                    {
                        "type": "footnote",
                        "text": "1. ඤාණං න පරිවත්තති-පන."
                    },
                    {
                        "type": "footnote",
                        "text": "2. ඵුසිතානං-මඡසං, ස්යා."
                    },
                    {
                        "type": "footnote",
                        "text": "3. අඤ්ඤමඤ්ඤපරියන්තට්ඨායිනො-ම ඡ සං."
                    },
                    {
                        "type": "footnote",
                        "text": "4. ආකඞ්ඛන පටිබද්ධා.-පන"
                    },
                    {
                        "type": "footnote",
                        "text": "5. සමාරකො ලොකො සබ්රහ්මකො ලොකො-ම ඡ සං"
                    },
                    {
                        "type": "footnote",
                        "text": "6. පරිවත්තන්ති-ම, වි, ක."
                    },
                    {
                        "type": "footnote",
                        "text": "7. යෙකෙචි තෙ-පන"
                    },
                    {
                        "type": "footnote",
                        "text": "8. තෙ භින්දන්තා-ස්යා, ව, වි, ක."
                    },
                    {
                        "type": "footnote",
                        "text": "9. දිට්ඨිගතෙන-පන."
                    },
                    {
                        "type": "footnote",
                        "text": "10. කථිතා විස්සජ්ජිතාව-ව, වි, ක, ම ඡ සං"
                    },
                    {
                        "type": "footnote",
                        "text": "11. භගවතො-ව, වි, ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 374,
            "pali": {
                "entries": [
                    {
                        "type": "paragraph",
                        "text": "කථං භගවා බුද්ධචක්ඛුනාපි චක්ඛුමා: භගවා බුද්ධචක්ඛුනා ලොකං ඔලොකෙන්තො{1} අද්දස සත්තෙ අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දුවිඤ්ඤාපයෙ අප්පෙකච්චෙ පරලොකවජ්ජභයදස්සාවිනො{2} විහරන්තෙ, අප්පෙකච්චෙ න පරලොකවජ්ජභයදස්සාවිනො විහරන්තෙ. සෙය්යථාපි නාම උප්පලිනියං වා පදුමිනියං වා පුණ්ඩරීකිනියං වා අප්පෙකච්චානි උප්පලානි වා පදුමානි වා පුණ්ඩරීකානි වා උදකෙ ජාතානි උදකෙ සංවද්ධානි උදකානුග්ගතානි අන්තොනිමුග්ගපොසීනි, අප්පෙකච්චානි උප්පලානි වා පදුමානි වා පුණ්ඩරීකානි වා උදකෙ ජාතානි උදකෙ සංවද්ධානි සමොදකං ඨිතානි,{3} අප්පෙකච්චානි උප්පලානි වා පදුමානි වා පුණ්ඩරිකානි වා උදකෙ ජාතානි උදකෙ සංවද්ධානි උදකා අච්චුගම්ම තිට්ඨන්ති අනුපලිත්තානි උදකෙන. එවමෙව භගවා බුද්ධචක්ඛුනා ලොකං ඔලොකෙන්තො අද්දස සත්තෙ අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දූවිඤ්ඤාපයෙ අප්පෙකච්චෙ පරලොකවජ්ජභයදස්සාවිනො විහරන්තෙ, අප්පෙකච්චෙ න පරලොකවජ්ජභයදස්සාවිනො විහරන්තෙ."
                    },
                    {
                        "type": "paragraph",
                        "text": "“ජානාති භගවා” අයං පුග්ගලො රාගචරිතො අයං දොසචරිතො අයං මොහචරිතො, අයං විතක්කචරිතො අයං සද්ධාචරිතො අයං ඤාණචරිතොති. රාගචරිතස්ස භගවා පුග්ගලස්ස අසුභකථං කථෙති.{4} දොසචරිතස්ස භගවා පුග්ගලස්ස මෙත්තාභාවනං ආචික්ඛති, මොහචරිතං භගවා පුග්ගලං{5} උද්දෙසෙ පරිපුච්ඡාය{6} කාලෙන ධම්මසවනෙ කාලෙන ධම්මසාකච්ඡාය ගරුසංවාසෙ නිවෙසෙති, විතක්කචරිතස්ස භගවා පුග්ගලස්ස ආනාපානසතිං ආචික්ඛති, සද්ධාචරිතස්ස භගවා පුග්ගලස්ස පසාදනීයං නිමිත්තං ආචික්ඛති බුද්ධසුබොධිං ධම්මසුධම්මතං සඞ්ඝසුප්පටිපත්තිං සීලානි ච අත්තනො. ඤාණචරිතස්ස භගවා පුග්ගලස්ස විපස්සනානිමිත්තං ආචික්ඛති අනිච්චාකාරං දුක්ඛාකාරං අනත්තාකාරං."
                    }
                ],
                "footnotes": [
                    {
                        "type": "footnote",
                        "text": "1. වොලොකෙන්තො-ම ඡ සං."
                    },
                    {
                        "type": "footnote",
                        "text": "2. දස්සාවිනෙ-ව, වි, ක."
                    },
                    {
                        "type": "footnote",
                        "text": "3. සමොදකං තිට්ඨන්ති-ප -"
                    },
                    {
                        "type": "footnote",
                        "text": "4. අසුභං කථං-පන"
                    },
                    {
                        "type": "footnote",
                        "text": "5. මොහචරිතස්ස භගවා පුග්ගලස්ස-මඡසං."
                    },
                    {
                        "type": "footnote",
                        "text": "6. උද්දෙස පරිපුච්ඡාය-පන."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 376,
            "pali": {
                "entries": [
                    {
                        "type": "gatha",
                        "text": "1. “සෙලෙ යථා පබ්බතමුද්ධනිට්ඨිතො\nයථාපි පස්සෙ ජනතං සමන්තතො,\nතථූපමං ධම්මමයං සුමෙධ,\nපාසාදමාරුය්හ සමන්තචක්ඛු\nසොකාවතිණ්ණං ජනතමපෙතසොකො\nඅවෙක්ඛස්සු ජාතිජරාභිභූත”න්ති{a}",
                        "level": 2
                    },
                    {
                        "type": "paragraph",
                        "text": "එවං භගවා බුද්ධචක්ඛුනාපි චක්ඛුමා:"
                    },
                    {
                        "type": "paragraph",
                        "text": "කථං භගවා සමන්තචක්ඛුනාපි චක්ඛුමා: ‘සමන්තචක්ඛු’ වුච්චති සබ්බඤ්ඤුතඤාණං, භගවා සබ්බඤ්ඤුතඤාණෙන{1} උපෙතො සමුපෙතො උපාගතො සමුපාගතො උප්පන්නො සම්පන්නො{2} සමන්නාගතො."
                    },
                    {
                        "type": "gatha",
                        "text": "2. “න තස්ස අද්දිට්ඨමිධත්ථි කිඤ්චි\nඅථො අවිඤ්ඤාතමජානිතබ්බං\nසබ්බං අභිඤ්ඤාසි යදත්ථි නෙය්යං\nතථාගතො තෙන සමන්තචක්ඛූ”ති{b}",
                        "level": 2
                    },
                    {
                        "type": "paragraph",
                        "text": "එවං භගවා සමන්තචක්ඛුනාපි චක්ඛුමාති ‘න මෙ බ්යාකාසි චක්ඛුමා.’"
                    },
                    {
                        "type": "paragraph",
                        "text": "**යාවතතියඤ්ච දෙවීසි බ්යාකරොතීති මෙසුත**න්ති: යාව තතියං බුද්ධො සහධම්මාකං පඤ්හං පුට්ඨො බ්යාකරොති නො සංසාරෙතීති{3} එවං මයා උග්ගහීතං, එවං මයා උපධාරිතං, එවං මයා උපලක්ඛිතං. **දෙවීසී**ති: භගවා{4} දෙවො චෙව ඉසි චාති දෙවිසි. යථා රාජපබ්බජිතා{5} වුච්චන්ති රාජිසයො, බ්රාහ්මණපබ්බජිතා{6} වුච්චන්ති බ්රාහ්මණිසයො, එවමෙව භගවා දෙවො චෙව ඉසි චාති දෙවිසි. අථවා භගවා පබ්බජිතොතිපි ඉසි, මහන්තං සීලක්ඛන්ධං එසි ගවෙසි පරියෙසී තිපි ඉසි, මහන්තං සමාධික්ඛන්ධං එසි ගවෙසි පරියෙසී තිපි ඉසි, මහන්තං පඤ්ඤාක්ඛන්ධං එසි ගවෙසි පරියෙසීතිපි ඉසි, මහන්තං සමාධික්ඛන්ධං -පෙ- මහන්තං පඤ්ඤාක්ඛන්ධං-මහන්තං විමුත්තික්ඛන්ධං-මහන්තං විමුත්තිඤාණදස්සනක්ඛන්ධං එසි ගවෙසි පරියෙසී තිපි ඉසි, මහතො තමොකායස්ස පදාළනං එසි ගවෙසි පරියෙසීතිපි ඉසි, මහතො විපල්ලාසස්ස පභෙදනං එසි ගවෙසි පරියෙසීතිපි ඉසි, මහතො තණ්හාසල්ලස්ස අබ්බහනං7 -පෙ- මහතො දිට්ඨිසඞ්ඝාටස්ස විනිවෙඨනං-මහතො මානද්ධජස්ස පපාතනං-මහතො අභිසංඛාරස්ස වූපසමං-මහතො ඔඝස්ස නිත්ථරණං, -"
                    }
                ],
                "footnotes": [
                    {
                        "type": "footnote",
                        "text": "1. සබ්බඤ්ඤතෙන ඤාණෙන-ව, වි, ක."
                    },
                    {
                        "type": "footnote",
                        "text": "2. සමුප්පන්නො-ම ඡ සං."
                    },
                    {
                        "type": "footnote",
                        "text": "3. නො සම්පායතීති-ස්යා.\nනොසංසාදෙතීති-ක."
                    },
                    {
                        "type": "footnote",
                        "text": "4. භගවා චෙව-ම ඡ සං."
                    },
                    {
                        "type": "footnote",
                        "text": "5. රාජා පබ්බජිතා-ම ඡ සං."
                    },
                    {
                        "type": "footnote",
                        "text": "6. බ්රාහ්මණ පබ්බජිතා-ම ඡ සං."
                    },
                    {
                        "type": "footnote",
                        "text": "7. අබ්බුළ්හනං-ස්යා,"
                    },
                    {
                        "type": "footnote",
                        "text": "a. දීඝනිකාය-මහාපදාන සුත්ත, මජ්ඣිමනිකාය-අරියපරියෙසනසුත්ත-බොධිරාජකුමාර සුත්ත, බ්රාහ්මණසංයුත්ත-පඨමවග්ග, ඉතිවුත්තක-දුතියවග්ග."
                    },
                    {
                        "type": "footnote",
                        "text": "b. පටිසම්භිදාමග්ග-ඤාණකථා-ඉන්ද්රියකථා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 378,
            "pali": {
                "entries": [
                    {
                        "type": "unindented",
                        "text": "මහතො භාරස්ස නික්ඛෙපනං--මහතො සංසාරවට්ටස්ස උපච්ඡෙදං-මහතො සන්තාපස්ස නිබ්බාපනං-මහතො පරිළාහස්ස පටිප්පස්සද්ධිං-මහතො ධම්මධජස්ස උස්සාපනං එසි ගවෙසි පරියෙසීතිපි ඉසි. මහන්තෙ සතිපට්ඨානෙ මහන්තෙ සම්මප්පධානෙ මහන්තෙ ඉද්ධිපාදෙ මහන්තානි ඉන්ද්රියානි මහන්තානි බලානි මහන්තෙ බොජ්ඣඞ්ගෙ මහන්තං අරියං අට්ඨඞ්ගිකං මග්ගං මහන්තං පරමත්ථං අමතං නිබ්බානං එසි ගවෙසි පරියෙසීතිපි ඉසි. මහෙසක්ඛෙහිවා සත්තෙහි එසිතො ගවෙසිතො පරියෙසිතො කහං බුද්ධො කහං භගවා කහං දෙවදෙවො කහං නරාසභොතිපි ඉසීති යාව තතියඤ්ච දෙවීසි බ්යාකරොතීති මෙ සුතං.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“ද්වාහං සක්කං අපුච්ඡිස්සං (ඉච්චායස්මා මොඝරාජා.)\nන මෙ බ්යාකාසි චක්ඛුමා,\nයාව තතියඤ්ච දෙවීසි\nබ්යාකරොතීති මෙ සුත”න්ති.",
                        "level": 2
                    },
                    {
                        "type": "heading",
                        "text": "15-2",
                        "level": 1
                    },
                    {
                        "type": "gatha",
                        "text": "අයං ලොකො පරො ලොකො\nබ්රහ්මලොකො සදෙවකො,\nදිට්ඨිං තෙ නාභිජානාති\nගොතමස්ස යසස්සිනො.",
                        "level": 2
                    },
                    {
                        "type": "paragraph",
                        "text": "**අයං ලොකො පරො ලොකො**ති: “අයං ලොකො’ති මනුස්ස ලොකො, ‘පරො ලොකො’ති මනුස්සලොකං ඨපෙත්වා සබ්බො පරො ලොකො’ති අයං ලොකො පරො ලොකො’."
                    },
                    {
                        "type": "paragraph",
                        "text": "**බ්රහ්මලොකො සදෙවකොති**-සදෙවකො ලොකො සමාරකො සබ්රහ්මකො සස්සමණබ්රාහ්මණී පජා සදෙවමනුස්සාති ‘බ්රහ්මලොකො සදෙවකො."
                    },
                    {
                        "type": "paragraph",
                        "text": "**දිට්ඨිං තෙ නාභිජනාතී**ති-තුය්හං දිට්ඨිං ඛන්තිං රුචිං ලද්ධිං අජ්ඣාසයං අධිප්පායං ලොකො න ජානාති: ‘අයං එවංදිට්ඨිකො එවංඛන්තිකො එවංරුචිකො එවංලද්ධිකො එවංඅජ්ඣාසයො එවංඅධිප්පායො’ති න ජානාති න පස්සති න දක්ඛති නාධිගච්ඡති න වින්දති න පටිලභතීති ‘දිට්ඨිං තෙ නාභිජානා’ති."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 380,
            "pali": {
                "entries": [
                    {
                        "type": "paragraph",
                        "text": "**ගොතමස්ස යසස්සිනො**ති: භගවා යසප්පත්තොති යසස්සී, අථවා භගවා සක්කතො ගරුකතො මානිතො පූජිතො අපචිතො ලාභී චීවරපිණ්ඩපාතසෙනාසනගිලානපච්චයභෙසජ්ජපරික්ඛාරානන්තිපි යසස්සීති ‘ගොතමස්ස යසස්සිනො.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“අයං ලොකො පරො ලොකො\nබ්රහ්මලොකො සදෙවකො,\nදිට්ඨිං තෙ නාභිජානාති,\nගොතමස්ස යසස්සිනො”ති.",
                        "level": 2
                    },
                    {
                        "type": "heading",
                        "text": "15-3",
                        "level": 1
                    },
                    {
                        "type": "gatha",
                        "text": "එවං අභික්කන්තදස්සාවිං\nඅත්ථි පඤ්හෙන ආගමං,\nකථං ලොකං අවෙක්ඛන්තං\nමච්චුරාජා න පස්සති.",
                        "level": 2
                    },
                    {
                        "type": "paragraph",
                        "text": "**එවං අභික්කන්තදස්සාවි**න්ති: එවං අභික්කන්තදස්සාවිං අග්ගදස්සාවිං සෙට්ඨදස්සාවිං විසෙට්ඨදස්සාවිං පාමොක්ඛදස්සාවිං උත්තමදස්සාවිං පරමදස්සාවින්ති ‘එවං අභික්කන්තදස්සාවිං’."
                    },
                    {
                        "type": "paragraph",
                        "text": "**අත්ථි පඤ්හෙන ආගම**න්ති: පඤ්හත්ථිකම්හා ආගතා{1} -පෙ- වහස්සෙතං භාරන්ති එවම්පි ‘අත්ථි පඤ්හෙන ආගමං’."
                    },
                    {
                        "type": "paragraph",
                        "text": "**කථං ලොකං අවෙක්ඛන්තන්ති**: කථං ලොකං අවෙක්ඛන්තං පච්චවෙක්ඛන්තං තුලයන්තං තීරයන්තං විභාවයන්තං විභූතං කරොන්තන්ති. ‘කථං ලොකං අවෙක්ඛන්තං’."
                    },
                    {
                        "type": "paragraph",
                        "text": "**මච්චුරාජා න පස්සතී**ති: මච්චුරාජා න පස්සති න දක්ඛති නාධිගච්ඡති න වින්දති න පටිලභතීති ‘මච්චුරාජා න පස්සති’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“එවං අභික්කන්තදස්සාවිං\nඅත්ථි පඤ්හෙන ආගමං,\nකථං ලොකං අවෙක්ඛන්තං\nමච්චුරාජා න පස්සතී”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පඤ්හෙන අත්ථිකො ආගාතොම්හි-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 382,
            "pali": {
                "entries": [
                    {
                        "type": "heading",
                        "text": "15-4",
                        "level": 1
                    },
                    {
                        "type": "gatha",
                        "text": "සුඤ්ඤතො ලොකං අවෙක්ඛස්සු\n(මොඝරාජ) සදා සතො,\nඅත්තානුදිට්ඨිං ඌහච්ච{1}\nඑවං මච්චුතරො සියා\nඑවං ලොකං අවෙක්ඛන්තං\nමච්චුරාජා න පස්සතී",
                        "level": 2
                    },
                    {
                        "type": "paragraph",
                        "text": "**සුඤ්ඤතො ලොකං අවෙක්ඛස්සූ**ති: ‘ලොකො’ති-නිරයලොකො තිරච්ඡානලොකො පෙත්තිවිසයලොකො මනුස්සලොකො දෙවලොකො ඛන්ධලොකො ධාතුලොකො ආයතනලොකො අයං ලොකො පරො ලොකො බ්රහ්මලොකො සදෙවකො. “අඤ්ඤතරො භික්ඛු භගවන්තං එතදවොච: ‘ලොකො ලොකො’ති භන්තෙ වුච්චති, කිත්තාවතා නු ඛො භන්තෙ ලොකොති වුච්චතීති: ලුජ්ජතීති ඛො භික්ඛු තස්මා ලොකො’ති වුච්චති. කිඤ්ච ලුජ්ජති, චක්ඛුං ඛො භික්ඛු ලුජ්ජති, රූපා ලුජ්ජන්ති, චක්ඛුවිඤ්ඤාණං ලුජ්ජති, චක්ඛුසම්ඵස්සො ලුජ්ජති, යම්පිදං චක්ඛුසම්ඵස්සපච්චයා උප්පජ්ජති වෙදයිතං සුඛං වා දුක්ඛං වා අදුක්ඛමසුඛං වා, තම්පි ලුජ්ජති, සොතං ලුජ්ජති, සද්දා ලුජ්ජන්ති-ඝානං ලුජ්ජති, ගන්ධා ලුජ්ජන්ති-ජිව්හා ලුජ්ජති, රසා ලුජ්ජන්ති-කායො ලුජ්ජති, ඵොට්ඨබ්බා ලුජ්ජන්ති-මනො ලුජ්ජති, ධම්මා ලුජ්ජන්ති, මනොවිඤ්ඤාණං ලුජ්ජති, මනොසම්ඵස්සො ලුජ්ජති, යම්පිදං මනොසම්ඵස්සපච්චයා උප්පජ්ජති, වෙදයිතං සුඛං වා දුක්ඛං වා අදුක්ඛමසුඛං වා තම්පි ලුජ්ජති, ලුජ්ජතීති ඛො භික්ඛු තස්මා ලොකො’ති වුච්චතීති.{a}"
                    },
                    {
                        "type": "paragraph",
                        "text": "**සුඤ්ඤතො ලොකං අවෙක්ඛස්සූ**ති: ද්වීහි කාරණෙහි සුඤ්ඤතො ලොකං අවෙක්ඛති: අවසියපව{2}ත්තසල්ලක්ඛණවසෙන වා, තුච්ඡසඞ්ඛාර{3} සමනුපස්සනාවසෙන වා, කථං අවසිය පවත්තසල්ලක්ඛණවසෙන සුඤ්ඤතො ලොකං අවෙක්ඛති: රූපෙ වසො න ලබ්භති, වෙදනාය වසො න ලබ්භති, සඤ්ඤාය වසො න ලබ්භති, සඞ්ඛාරෙසු වසො න ලබ්භති, විඤ්ඤාණෙ වසො න ලබ්භති. වුත්තං හෙතං භගවතා: රූපං භික්ඛවෙ අනත්තා, රූපං ච හිදං භික්ඛවෙ අත්තා අභවිස්ස, නයිදං රූපං ආබාධාය සංවත්තෙය්ය, ලබ්භෙථ ච රූපෙ එවං රූපං හොතු, එවං මෙ රූපං මා අහොසී’ති. යස්මා ච ඛො භික්ඛවෙ රූපං අනත්තා, තස්මා රූපං ආබාධාය සංවත්තති{4}, න ච ලබ්භති රූපෙ එවං මෙ රූපං හොතු, එවං මෙ රූපං මා අහොසී’ති. වෙදනා අනත්තා, වෙදනා ච හිදං භික්ඛවෙ අත්තා අභවිස්ස, නයිදං වෙදනා ආබාධාය සංවත්තෙය්ය,"
                    }
                ],
                "footnotes": [
                    {
                        "type": "footnote",
                        "text": "1. උහච්ච-ව-වි-ක."
                    },
                    {
                        "type": "footnote",
                        "text": "2. අවස්සියපවත්ත-ස්යා."
                    },
                    {
                        "type": "footnote",
                        "text": "3. ධාතු සංඛාර-ව, වි, ක."
                    },
                    {
                        "type": "footnote",
                        "text": "4. සංවත්තතීති රූපෙ න ලබ්භති-පන"
                    },
                    {
                        "type": "footnote",
                        "text": "a. සලායතන සංයුත්ත-ගිලානවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 384,
            "pali": {
                "entries": [
                    {
                        "type": "unindented",
                        "text": "ලබ්භෙථ ච වෙදනාය එවං මෙ වෙදනා හොතු, එවං මෙ වෙදනා මා අහොසීති. යස්මා ච ඛො භික්ඛවෙ වෙදනා අනත්තා, තස්මා වෙදනා ආබාධාය සංවත්තති. න ච ලබ්භති වෙදනාය එවං මෙ වෙදනා හොතු, එවං මෙ වෙදනා මා අහොසී’ති. සඤ්ඤා අනත්තා, සඤ්ඤා ච හිදං, භික්ඛවෙ අත්තා අභවිස්ස, නයිදං සඤ්ඤා ආබාධා සංවත්තෙය්ය. ලබ්භෙථ ච සඤ්ඤාය එවං මෙ සඤ්ඤා හොතු, එවං මෙ සඤ්ඤා මා අහොසී’ති, යස්මා ච ඛො භික්ඛවෙ සඤ්ඤා අනත්තා, තස්මා සඤ්ඤා ආබාධාය සංවත්තති, න ච ලබ්භති{1} සඤ්ඤාය එවං මෙ සඤ්ඤා හොතු, එවං මෙ සඤ්ඤා මා අහොසී’ති. සඞ්ඛාරා අනත්තා, සඞ්ඛාරා ච හිදං භික්ඛවෙ අත්තා අභවිස්සංසු නයිදං සඞ්ඛාරා ආබාධාය සංවත්තෙය්යුං, ලබ්භෙථ ච සංඛාරෙසු එවං මෙ සඞ්ඛාරා හොන්තු, එවං මෙ සංඛාරා මා අහෙසුන්ති. යස්මා ච ඛො භික්ඛවෙ සඞ්ඛාරා අනත්තා, තස්මා සඞ්ඛාරා ආබාධාය සංවත්තන්ති, න ච ලබ්භති සඞ්ඛාරෙසු එවං මෙ සඞ්ඛාරා හොන්තු, එවං මෙ සඞ්ඛාරා අහෙසුන්ති. විඤ්ඤාණං අනත්තා, විඤ්ඤාණං ච හිදං භික්ඛවෙ අත්තා අභවිස්ස, නයිදං විඤ්ඤාණං ආබාධාය සංවත්තෙය්ය, ලබ්භෙථ ච විඤ්ඤාණෙ එවං මෙ විඤ්ඤාණං හොතු, එවං මෙ විඤ්ඤාණං මා අහොසීති. යස්මා ච ඛො භික්ඛවෙ විඤ්ඤාණං අනත්තා, තස්මා විඤ්ඤාණං ආබාධාය සංවත්තති, න ච ලබ්භති විඤ්ඤාණෙ එවං මෙ විඤ්ඤාණං හොතු, එවං මෙ විඤ්ඤාණං මා අහොසීති.{*}"
                    },
                    {
                        "type": "paragraph",
                        "text": "කථං තුච්ඡසඞ්ඛාරසමනුපස්සනාවසෙන සුඤ්ඤතො ලොකං අවෙක්ඛති: රූපෙ සාරො න ලබ්භති, වෙදනාය සාරො න ලබ්භති, සඤ්ඤාය සාරො න ලබ්භති, සංඛාරෙසු සාරො න ලබ්භති, විඤ්ඤාණෙ සාරො න ලබ්භති. රූපං අසාරං{2} නිස්සාරං සාරාපගතං නිච්චසාරසාරෙන වා සුඛසාරසාරෙන වා අත්තසාරසාරෙන වා, නිච්චෙන වා ධුවෙන වා සස්සතෙන වා අවිපරිනාමධම්මෙන වා. වෙදනා අසාරා{3} නිස්සාරා සාරාපගතා-සඤ්ඤා අසාරා නිස්සාරා සාරාපගතා-සංඛාරා අසාරා නිස්සාරා සාරාපගතා-විඤ්ඤාණං අසාරං නිස්සාරං සාරාපගතං නිච්චසාරසාරෙන වා සුඛසාරසාරෙන වා අත්තසාරසාරෙන වා නිච්චෙන වා ධුවෙන වා සස්සතෙන වා අවිපරිනාමධම්මෙන වා."
                    }
                ],
                "footnotes": [
                    {
                        "type": "footnote",
                        "text": "1. නව ලබ්භන්ති-ම ඡ සං"
                    },
                    {
                        "type": "footnote",
                        "text": "2. අස්සාරං-ම ඡ සං, ස්යා."
                    },
                    {
                        "type": "footnote",
                        "text": "3. අස්සාරා-ම ඡ සං, ස්යා."
                    },
                    {
                        "type": "footnote",
                        "text": "*. මරම්ම-ස්යාමක්ඛර පොත්ථකෙසු “නායං භික්ඛවෙ කායො” ඉච්චාදිකං සංයුත්තනිකායෙ සුත්තන්තං එත්ථ පක්ඛිත්තං තං පන පරතො යුජ්ජති."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 386,
            "pali": {
                "entries": [
                    {
                        "type": "paragraph",
                        "text": "යථා පන නළො අසාරො{1} නිස්සාරො සාරාපගතො, යථා එරණ්ඩො අසාරො නිස්සාරො සාරාපගතො, යථා උදුම්බරො අසාරො නිස්සාරො සාරාපගතො, යථා සෙතවච්ඡො{2} අසාරො නිස්සාරො සාරාපගතො, යථා පාරිභද්දකො{3} අසාරො නිස්සාරො සාරාපගතො, යථා ඵෙණපිණ්ඩො{4} අසාරො නිස්සාරො සාරාපගතො, යථා උදකබුබ්බුළකං{5} අසාරං නිස්සාරං සාරාපගතං, යථා මරීචි අසාරා නිස්සාරා සාරාපගතා, යථා කදලික්ඛන්ධො{6} අසාරො නිස්සාරො සාරාපගතො, යථා මායා අසාරා නිස්සාරා සාරාපගතා. එවමෙව රූපං අසාරං නිස්සාරං සාරාපගතං, නිච්චසාරසාරෙන වා සුඛසාරසාරෙන වා අත්තසාර සාරෙන වා, නිච්චෙන වා ධුවෙන වා සස්සතෙන වා අවිපරිනාමධම්මෙන වා. වෙදනා අසාරා නිස්සාරා සාරාපගතා- සඤ්ඤා අසාරා නිස්සාරා සාරාපගතා- සංඛාරා අසාරා නිස්සාරා සාරාපගතා- විඤ්ඤාණං අසාරං නිස්සාරං සාරාපගතං නිච්චසාරසාරෙන වා සුඛසාරසාරෙන වා අත්තසාරසාරෙන වා, නිච්චෙන වා ධුවෙන වා සස්සතෙන වා අවිපරිනාමධම්මෙන වා. එවං තුච්ඡ සඞ්ඛාරසමනුපස්සනාවසෙන සුඤ්ඤතො ලොකං අවෙක්ඛති. ඉමෙහි ද්වීහි කාරණෙහි සුඤ්ඤතො ලොකං අවෙක්ඛති."
                    },
                    {
                        "type": "paragraph",
                        "text": "අපි ච ඡහාකාරෙභි සුඤ්ඤතො ලොකං අවෙක්ඛති: චක්ඛුං සුඤ්ඤං අත්තෙන වා අත්තනියෙන වා නිච්චෙන වා ධුවෙන වා සස්සතෙන වා අවිපරිනාමධම්මෙන වා, සොතං සුඤ්ඤං-ඝානං සුඤ්ඤං-ජිව්හා සුඤ්ඤා-කායො සුඤ්ඤා-මනො සුඤ්ඤා අත්තෙන වා අත්තනියෙන වා නිච්චෙන වා ධුවෙන වා සස්සතෙන වා අවිපරිනාමධම්මෙන වා. රූපා සුඤ්ඤා-සද්දා සුඤ්ඤා-ගන්ධා සුඤ්ඤා-රසා සුඤ්ඤා-ඵොට්ඨබ්බා සුඤ්ඤා-ධම්මා සුඤ්ඤා අත්තෙන වා අත්තනියෙන වා නිච්චෙන වා ධුවෙන වා සස්සතෙන වා අවිපරිනාමධම්මෙන වා, චක්ඛුවිඤ්ඤාණං සුඤ්ඤං -පෙ- මනො විඤ්ඤාණං සුඤ්ඤං චක්ඛුසම්ඵස්සො සුඤ්ඤො -පෙ- මනොසම්ඵස්සො සුඤ්ඤො-චක්ඛුසම්ඵස්සජා වෙදනා සුඤ්ඤා -පෙ- මනොසම්ඵස්සජා වෙදනා සුඤ්ඤා -පෙ- රූපසඤ්ඤා සුඤ්ඤා -පෙ- ධම්මසඤ්ඤා සුඤ්ඤා-රූපසංචෙතනා සුඤ්ඤා -පෙ- ධම්මසංචෙතනා සුඤ්ඤා-රූපතණ්හා සුඤ්ඤා-රූපවිතක්කො සුඤ්ඤො-රූපවිචාරො සුඤ්ඤො -පෙ- ධම්මවිචාරො සුඤ්ඤො අත්තෙන වා අත්තනියෙන වා නිච්චෙන වා ධුවෙන වා සස්සතෙන වා අවිපරිනාමධම්මෙන වා. එවං ඡහාකාරෙහි සුඤ්ඤතො ලොකං අවෙක්ඛති."
                    }
                ],
                "footnotes": [
                    {
                        "type": "footnote",
                        "text": "1. අස්සාරො-ම ඡ සං, ස්යා"
                    },
                    {
                        "type": "footnote",
                        "text": "2. සෙතගච්ඡො-මඡසං, ස්යා,"
                    },
                    {
                        "type": "footnote",
                        "text": "3. පාලිභද්දකො-මඡසං, ස්යා."
                    },
                    {
                        "type": "footnote",
                        "text": "4. යථා ච ඵෙණුපිණ්ඩො, ස්යා."
                    },
                    {
                        "type": "footnote",
                        "text": "5. යථා ච පුබ්බුලකං-ස්යා."
                    },
                    {
                        "type": "footnote",
                        "text": "6. යථා ච කද්දලික්ඛන්ධො-ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 388,
            "pali": {
                "entries": [
                    {
                        "type": "paragraph",
                        "text": "අපි ච දසහාකාරෙහි සුඤ්ඤතො ලොකං අවෙක්ඛති: රූපං රිත්තතො තුච්ඡතො සුඤ්ඤතො අනත්තතො අසාරකතො වධකතො විභවතො අඝමූලතො සාසවතො සඞ්ඛතතො. වෙදනං-සඤ්ඤං-සඞ්ඛාරෙ-විඤ්ඤාණං-චුතිං-උප්පත්තිං-පටිසන්ධිං-භවං-සංසාරවට්ටං රිත්තතො තුච්ඡතො සුඤ්ඤතො අනත්තතො අසාරකතො වධකතො විභවතො අඝමූලතො සාසවතො සඞ්ඛතතො. එවං දසහාකාරෙහි සුඤ්ඤතො ලොකං අවෙක්ඛති."
                    },
                    {
                        "type": "paragraph",
                        "text": "අපි ච ද්වාදසහාකාරෙහි සුඤ්ඤතො ලොකං අවෙක්ඛති: රූපං න සත්තො න ජීවො න නරො න මානවො න ඉත්ථි න පුරිසො න අත්තා න අත්තනියං. නාහං න මම න කොචි න කස්සචි. වෙදනා-සඤ්ඤා-සඞ්ඛාරා-විඤ්ඤාණං න සත්තො න ජීවො න නරො න මානවො න ඉත්ථි න පුරිසො න අත්තා න අත්තනියං. නාහං න මම න කොචි න කස්සචි. එවං ද්වාදසහාකාරෙහි සුඤ්ඤතො ලොකං අවෙක්ඛති. වුත්තං හෙතං භගවතා: “නායං භික්ඛවෙ, කායො තුම්හාකං, නපි අඤ්ඤෙසං, පුරාණමිදං භික්ඛවෙ, කම්මං අභිසඞ්ඛතං අභිසඤ්චෙතයිතං වෙදනියං දට්ඨබ්බං තත්ර{1} භික්ඛවෙ සුතවා අරියසාවකො පටිච්චසමුප්පාදං යෙව සාධුකං යොනිසො මනසිකරොති: ‘ඉති ඉමස්මිං සති ඉදං හොති, ඉමස්සුප්පාදා ඉදං උප්පජ්ජති, ඉමස්මිං අසති ඉදං න හොති, ඉමස්ස නිරොධා ඉදං නිරුජ්ඣති, යදිදං අවිජ්ජාපච්චයා සංඛාරා, සඞ්ඛාරපච්චයා විඤ්ඤාණං -පෙ- එවමෙතස්ස කෙවලස්ස දුක්ඛක්ඛන්ධස්ස සමුදයො හොති. අවිජ්ජායත්වෙව අසෙසවිරාගනිරොධා සංඛාරනිරොධො සංඛාරනිරොධා විඤ්ඤාණනිරොධො -පෙ- එවමෙතස්ස කෙවලස්ස දුක්ඛක්ඛන්ධස්ස නිරොධො හොතී”ති{a}. එවම්පි සුඤ්ඤතො ලොකං අවෙක්ඛති වුත්තං හෙතං භගවතා “යං භික්ඛවෙ න තුම්හාකං තං පජහථ, තං වො පහීනං දීඝරත්තං හිතාය සුඛාය භවිස්සති. කිඤ්ච භික්ඛවෙ න තුම්හාකං රූපං භික්ඛවෙ න තුම්හාකං, තං පජහථ. තං වො පහීනං දීඝරත්තං හිතාය සුඛාය භවිස්සති. වෙදනා භික්ඛවෙ න තුම්හාකං තං පජහථ."
                    }
                ],
                "footnotes": [
                    {
                        "type": "footnote",
                        "text": "1. තත්ර ඛො-ම ඡ සං"
                    },
                    {
                        "type": "footnote",
                        "text": "a. සංයුත්ත නිකාය-කළාරඛත්තිය වග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 390,
            "pali": {
                "entries": [
                    {
                        "type": "unindented",
                        "text": "සා වො පහීනා දීඝරත්තං හිතාය සුඛාය භවිස්සති. සඤ්ඤා භික්ඛවෙ න තුම්හාකං තං පජහථ, සා වො පහීනා දීඝරත්තං හිතාය සුඛාය භවිස්සති. සංඛාරා භික්ඛවෙ න තුම්හාකං තෙ පජහථ තෙ වො පහීනා දීඝරත්තං හිතාය සුඛාය භවිස්සන්ති. විඤ්ඤාණං භික්ඛවෙ න තුම්හාකං තං පජහථ, තං වො පහීනං දීඝරත්තං හිතාය සුඛාය භවිස්සති. තං කිං මඤ්ඤථ{1} භික්ඛවෙ යං ඉමස්මිං ජෙතවනෙ තිණකට්ඨසාඛාපලාසං තං ජනො හරෙය්ය වා දහෙය්ය වා යථාපච්චයං වා කරෙය්ය, අපි නු තුම්හාකං එවමස්ස, අම්හෙ ජනො හරති වා දහති වා යථාපච්චයං වා කරොතීති? නො හෙතං භන්තෙ, තං කිස්ස හෙතු: න හි නො එතං{2} භන්තෙ, අත්තා වා අත්තනියං වා’ති. එවමෙව ඛො භික්ඛවෙ යං න තුම්හාකං තං පජහථ, තං වො පහීනං දීඝරත්තං හිතාය සුඛාය භවිස්සති. කිඤ්ච භික්ඛවෙ න තුම්හාකං: රූපං භික්ඛවෙ න තුම්හාකං තං පජහථ, තං වො පහීනං දීඝරත්තං හිතාය සුඛාය භවිස්සති.{3} වෙදනා-සඤ්ඤා-සඞ්ඛාරා-විඤ්ඤාණං රූපං භික්ඛවෙ න තුම්හාකං තං පජහථ, තං වො පහීනං දීඝරත්තං හිතාය සුඛාය භවිස්සතී”ති, එවම්පි සුඤ්ඤතොලොකං අවෙක්ඛති."
                    },
                    {
                        "type": "paragraph",
                        "text": "ආයස්මා ආනන්දො භගවන්තං එතදවොච: “සුඤ්ඤො ලොකො සුඤ්ඤො ලොකොති භන්තෙ වුච්චති, කිත්තාවතා නු ඛො භන්තෙ සුඤ්ඤො ලොකොති වුච්චතීති? යස්මා ච ඛො ආනන්ද, සුඤ්ඤං අත්තෙන වා අත්තනියෙන වා, තස්මා සුඤ්ඤො ලොකොති වුච්චති. කිඤ්චානන්ද සුඤ්ඤං අත්තෙන වා අත්තනියෙන වා: චක්ඛුං ඛො ආනන්ද සුඤ්ඤං අත්තෙන වා අත්තනියෙන වා, රූපා සුඤ්ඤා-චක්ඛුවිඤ්ඤාණං සුඤ්ඤා, චක්ඛුසම්ඵස්සො සුඤ්ඤො-යම්පිදං චක්ඛුසම්ඵස්සපච්චයා උප්පජ්ජති වෙදයිතං සුඛං වා දුක්ඛං වා අදුක්ඛමසුඛං වා, තම්පි සුඤ්ඤං අත්තෙන වා අත්තනියෙන වා. සොතං සුඤ්ඤං-සද්දා සුඤ්ඤා-ඝානං සුඤ්ඤං-ගන්ධා සුඤ්ඤා-ජිව්හා සුඤ්ඤා-රසා සුඤ්ඤා-කායො සුඤ්ඤො-ඵොට්ඨබ්බා සුඤ්ඤා -"
                    }
                ],
                "footnotes": [
                    {
                        "type": "footnote",
                        "text": "1. සෙය්යථාපි-ම ඡ සං"
                    },
                    {
                        "type": "footnote",
                        "text": "2. එවං-ප, ව, වි, ක"
                    },
                    {
                        "type": "footnote",
                        "text": "3. පත්ථයෙ-ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 392,
            "pali": {
                "entries": [
                    {
                        "type": "unindented",
                        "text": "මනො සුඤ්ඤො-ධම්මා සුඤ්ඤා-මනොවිඤ්ඤාණං සුඤ්ඤං-මනොසම්ඵස්සො සුඤ්ඤො-යම්පිදං මනොසම්ඵස්සපච්චයා උප්පජ්ජති වෙදයිතං සුඛං වා දුක්ඛං වා අදුක්ඛමසුඛං වා තම්පි සුඤ්ඤං අත්තෙන වා අත්තනියෙන වා, යස්මා ච ඛො ආනන්ද සුඤ්ඤං අත්තෙන වා අත්තනියෙන වා, තස්මා ‘සුඤ්ඤො ලොකො’ති වුච්චතී ති.{a}"
                    },
                    {
                        "type": "paragraph",
                        "text": "එවම්පි සුඤ්ඤතො ලොකං අවෙක්ඛති."
                    },
                    {
                        "type": "paragraph",
                        "text": "භාසිතම්පි හෙතං:"
                    },
                    {
                        "type": "gatha",
                        "text": "“සුද්ධං ධම්මසමුප්පාදං සුද්ධං සඞ්ඛාරසන්තතිං,\nපස්සන්තස්ස යථාභූතං න භයං හොති ගාමණි.\nතිණකට්ඨසමං ලොකං යදා පඤ්ඤාය පස්සති,\nනාඤ්ඤං පත්ථයතෙ{4} කිංචි අඤ්ඤත්ර අප්පටිසන්ධි යා”ති.{b}",
                        "level": 2
                    },
                    {
                        "type": "paragraph",
                        "text": "එවම්පි සුඤ්ඤතො ලොකං අවෙක්ඛති."
                    },
                    {
                        "type": "paragraph",
                        "text": "වුත්තං හෙතං භගවතා: “එවමෙව ඛො භික්ඛවෙ, භික්ඛු රූපං සමන්නෙසති යාවතා රූපස්ස ගති. වෙදනං සමන්නෙසති යාවතා වෙදනාය ගති. සඤ්ඤං සමන්නෙසති යාවතා සඤ්ඤාය ගති. සඞ්ඛාරෙ සමන්නෙසති යාවතා සංඛාරානං ගති. විඤ්ඤාණං සමන්නෙසති යාවතා විඤ්ඤාණස්ස ගති, යම්පිස්ස හොති අහන්ති වා මමන්ති වා අස්මීති වා, තම්පි තස්ස න හොතී”ති.{c} එවම්පි සුඤ්ඤතො ලොකං අවෙක්ඛති."
                    },
                    {
                        "type": "paragraph",
                        "text": "**සුඤ්ඤතො ලොකං අවෙක්ඛස්සූති:** සුඤ්ඤතො ලොකං අවෙක්ඛස්සු පච්චවෙක්ඛස්සු දක්ඛස්සු තුලෙහි තිරෙහි විභාවෙහි විභූතං කරොහීති ‘සුඤ්ඤතො ලොකං අවෙක්ඛස්සු’."
                    },
                    {
                        "type": "paragraph",
                        "text": "**මොඝරාජ සදා සතොති** ‘මොඝරාජා’ති භගවා තං බ්රාහ්මණං ආලපති. **සදා**ති සබ්බකාලං -පෙ- පච්ඡිමෙ වයො ඛන්ධෙ. **සතොති**-චතූහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො වෙදනාසු -පෙ- සො වුච්චති සතො’ති ‘මොඝරාජ සදා සතො’."
                    }
                ],
                "footnotes": [
                    {
                        "type": "footnote",
                        "text": "4. පත්ථයෙ-ස්යා."
                    },
                    {
                        "type": "footnote",
                        "text": "a. ඛන්ධසංයුත්ත-න තුම්හාකවග්ග."
                    },
                    {
                        "type": "footnote",
                        "text": "a. සංයුත්ත නිකාය-ඡන්නවග්ග"
                    },
                    {
                        "type": "footnote",
                        "text": "b. අධිමුත්ත ථෙරගාථා"
                    },
                    {
                        "type": "footnote",
                        "text": "c. සංයුත්ත නිකාය ආසීවිසවග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 394,
            "pali": {
                "entries": [
                    {
                        "type": "paragraph",
                        "text": "**අත්තානුදිට්ඨිං ඌහච්චාති**-‘අත්තානුදිට්ඨි’ වුච්චති වීසතිවත්ථුකා සක්කායදිට්ඨි. “ඉධ අස්සුතවා පුථුජ්ජනො අරියානං අදස්සාවී අරියධම්මස්ස අකොවිදො අරියධම්මෙ අවිනීතො සප්පුරිසානං අදස්සාවී සප්පුරිසධම්මස්ස අකොවිදො සප්පුරිසධම්මෙ අවිනීතො ‘රූපං අත්තනො සමනුපස්සති, රූපවන්තං වා අත්තානං, අත්තනි වා රූපං, රූපස්මිං වා අත්තානං, වෙදනං-සඤ්ඤං-සංඛාරෙ-විඤ්ඤාණං අත්තතො සමනුපස්සති, විඤ්ඤාණවන්තං වා අත්තානං, අත්තනි වා විඤ්ඤාණං, විඤ්ඤාණස්මිං වා අත්තානං, යා එවරූපා දිට්ඨි දිට්ඨිගතං දිට්ඨිගහනං, දිට්ඨිකන්තාරො දිට්ඨිවිසූකායිකං දිට්ඨිවිප්ඵන්දිතං දිට්ඨිසංයොජනං, ගාහො පතිට්ඨාහො{1}. අභිනිවෙසො පරාමාසො කුම්මග්ගො මිච්ඡාපථො මිච්ඡත්තං තිත්ථායතනං විපරියෙසගාහො විපරීතගාහො විපල්ලාසගාහො මිච්ඡත්තං අයාථාවකස්මිං යාථාවකන්ති ගාහො යාවතා ද්වාසට්ඨි දිට්ඨිගතානි{a}.” අයං අත්තානුදිට්ඨි. **අත්තානුදිට්ඨිං ඌහච්චාති** අත්තානුදිට්ඨිං ඌහච්ච සමූහච්ච උද්ධරිත්වා සමුද්ධරිත්වා උප්පාටයිත්වා සමුප්පාටයිත්වා පජහෙත්වා විනොදෙත්වා බ්යන්තීකරිත්වා අනභාවං ගමෙත්වාති{2} ‘අත්තානුදිට්ඨිං ඌහච්ච’."
                    },
                    {
                        "type": "paragraph",
                        "text": "**එවං මච්චුතරො සියාති**: එවං මච්චුපි තරෙය්යාසි, ජරාපි තරෙය්යාසි, මරණම්පි තරෙය්යාසි උත්තරෙය්යාසි පතරෙය්යාසි සමතික්කමෙය්යාසි වීතිවත්තෙය්යාසීති ‘එවං මච්චුතරො සියා.’"
                    },
                    {
                        "type": "paragraph",
                        "text": "**එවං ලොකං අවෙක්ඛන්ත**න්ති: එවං ලොකං අවෙක්ඛන්තං පච්චවෙක්ඛන්තං තුලයන්තං තීරයන්තං විභාවයන්තං විභූතං කරොන්තන්ති ‘එවං ලොකං අවෙක්ඛන්තං.’"
                    },
                    {
                        "type": "paragraph",
                        "text": "**මච්චුරාජා න පස්සතී**ති: මච්චුපි මච්චුරාජා මාරොපි මච්චුරාජා මරණම්පි මච්චුරාජා. **න පස්සතීති**-මච්චුරාජා න පස්සති න දක්ඛති නාධිගච්ඡති න වින්දති න පටිලභති. වුත්තං හෙතං භගවතා: “සෙය්යථාපි භික්ඛවෙ ආරඤ්ඤකො මිගො අරඤ්ඤෙ පවනෙ ච මානො විස්සත්ථො ගච්ඡති විස්සත්ථො තිට්ඨති, විස්සත්ථො නිසීදති, විස්සත්ථො සෙය්යං කප්පෙති තං කිස්ස හෙතු: අනාපාථගතො භික්ඛවෙ, ලුද්දස්ස. එවමෙව ඛො භික්ඛවෙ, භික්ඛු විවිච්චෙව කාමෙහි විවිච්ච අකුසලෙහි ධම්මෙහි සවිතක්කං සවිචාරං විවෙකජං පීතිසුඛං පඨමං ඣානං උපසම්පජ්ජ විහරති. අයං වුච්චති භික්ඛවෙ භික්ඛු අන්ධමකාසි මාරං, අපදං වධිත්වා මාරචක්ඛුං අදස්සනං ගතො පාපිමතො."
                    }
                ],
                "footnotes": [
                    {
                        "type": "footnote",
                        "text": "1. පටිග්ගාහො-ම. ඡ. සං"
                    },
                    {
                        "type": "footnote",
                        "text": "2. අනභාවං ගමිත්වාති-ප-ව-වි-ක"
                    },
                    {
                        "type": "footnote",
                        "text": "a. විභඞ්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 396,
            "pali": {
                "entries": [
                    {
                        "type": "paragraph",
                        "text": "පුනචපරං භික්ඛවෙ භික්ඛු විතක්කවිචාරානං වූපසමා අජ්ඣත්තං සම්පසාදනං චෙතසො එකොදිභාවං අවිතක්කං අවිචාරං සමාධිජං පීතිසුඛං දුතියං ඣානං -පෙ- තතියං ඣානං -පෙ- චතුත්ථං ඣානං උපසම්පජ්ජ විහරති. අයං වුච්චති භික්ඛවෙ භික්ඛු අන්ධමකාසි මාරං, අපදං වධිත්වා මාරචක්ඛුං අදස්සනං ගතො පාපිමතො."
                    },
                    {
                        "type": "paragraph",
                        "text": "පුනචපරං භික්ඛවෙ භික්ඛු සබ්බසො රූපසඤ්ඤානං සමතික්කමා පටිඝසඤ්ඤානං අත්ථඞ්ගමා නානත්තසඤ්ඤානං අමනසිකාරා අනන්තො ආකාසොති ආකාසානඤ්චායතනං උපසම්පජ්ජ විහරති. අයං වුච්චති භික්ඛවෙ භික්ඛු අන්ධමකාසි මාරං, අපදං වධිත්වා මාරචක්ඛුං අදස්සනං ගතො පාපිමතො."
                    },
                    {
                        "type": "paragraph",
                        "text": "පුනචපරං භික්ඛවෙ භික්ඛු ආකාසානඤ්චායතනං සමතික්කම්ම අනත්තං විඤ්ඤාණන්ති විඤ්ඤාණඤ්චායතනං උපසම්පජ්ජ විහරති, සබ්බසො විඤ්ඤාණඤ්චායතනං සමතික්කම්ම නත්ථි කිඤ්චීති ආකිඤ්චඤ්ඤායතනං උපසම්පජ්ජ විහරති, සබ්බසො ආකිඤ්චඤ්ඤායතනං සමතික්කම්ම නෙවසඤ්ඤානාසඤ්ඤායතනං උපසම්පජ්ජ විහරති, සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති. අයං වුච්චති භික්ඛවෙ භික්ඛු අන්ධමකාසි මාරං, අපදං වධිත්වා මාරචක්ඛුං අදස්සනං ගතො පාපිමතො. තිණ්ණො ලොකෙ විසත්තිකං සො විස්සත්ථො ගච්ඡති, විස්සත්ථො තිට්ඨති: විස්සත්ථො නිසීදති, විස්සත්ථො සෙය්යං කප්පෙති, තං කිස්ස හෙතු, අනාපාථගතො භික්ඛු පාපිමතොති{a} ‘මච්චුරාජා න පස්සතී’ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "සුඤ්ඤතො ලොකං අවෙක්ඛස්සු\nමොඝරාජා සදා සතො,\nඅත්තානුදිට්ඨිං ඌහච්ච\nඑවං මච්චුතරො සියා,\nඑවං ලොකං අවෙක්ඛන්තං,\nමච්චුරාජා න පස්සතීති.",
                        "level": 2
                    },
                    {
                        "type": "paragraph",
                        "text": "සහගාථාපරියොසානා -පෙ- සාවකො හමස්මීති."
                    },
                    {
                        "type": "centered",
                        "text": "මොඝරාජ සුත්තනිද්දෙසො සමත්තො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "a. මජ්ඣිම නිකාය-නිවාපසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 398,
            "pali": {
                "entries": [
                    {
                        "type": "heading",
                        "text": "16. පිඞ්ගිය සුත්තනිද්දෙසො",
                        "level": 2
                    },
                    {
                        "type": "heading",
                        "text": "16-1",
                        "level": 1
                    },
                    {
                        "type": "gatha",
                        "text": "ජිණ්ණොහමස්මි අබලො විවණ්ණො (ඉච්චායස්මා පිඞ්ගියො)\nනෙත්තා න සුද්ධා සවනං න ඵාසු,\nමාහං නස්සං මොමුහො අන්නරාව{1}\nආචික්ඛ ධම්මං යමහං විජඤ්ඤං\nජාතිජරාය ඉධ විප්පහානං.",
                        "level": 2
                    },
                    {
                        "type": "paragraph",
                        "text": "**ජිණ්ණොහමස්මි අබලො විවණ්ණොති**: ‘ජිණ්ණොහමස්මීති-ජිණ්ණො වුද්ධො මහල්ලකො අද්ධගතො වයො අනුප්පත්තො වීසංවස්සසතිකො ජාතියා **අබලොති** අබලො දුබ්බලො අප්පබලො අප්පථාමො.{2} **විවණ්ණොති** වීතවණ්ණො විගතවණ්ණො විගච්ඡිතවණ්ණො. යා සා පුරිමා සුභාවණ්ණනිභා සා අන්තරහිතා ආදීනවො පාතුභූතොති ‘ජිණ්ණොහමස්මි අබලො විවණ්ණො.’"
                    },
                    {
                        "type": "paragraph",
                        "text": "ඉච්චායස්මා පිඞ්ගියො’ති -පෙ-"
                    },
                    {
                        "type": "paragraph",
                        "text": "**නෙත්තා න සුද්ධා සවනං න ඵාසූති:** නෙත්තා අසුද්ධා අවිසුද්ධා අපරිසුද්ධා අවොදාතා. නො තථා චක්ඛුනා රූපෙ පස්සාමීති නෙත්තා න සුද්ධා. **සවනං න ඵාසූති**-සොතා අසුද්ධා අවිසුද්ධා අපරිසුද්ධා අවොදාතා. නො තථා සොතෙන සද්දං සුණාමීති නෙත්තා න සුද්ධා සවනං න ඵාසු."
                    },
                    {
                        "type": "paragraph",
                        "text": "**මාහං නස්සං මොමුහො අන්තරා වාති**: ‘මාහං නස්සන්ති-මාහං නස්සං මාහං විනස්සං මාහං පනස්සං. **මොමුහොති**-මො මුහො{3} මොහමූළ්හො අවිද්වා අවිජ්ජාගතො අඤ්ඤාණී අවිභාවී දුප්පඤ්ඤො. **අන්තරාවාති**-තුය්හං ධම්මං දිට්ඨිං පටිපදං මග්ගං අනඤ්ඤාය අනධිගන්ත්වා අවිදිත්වා අපටිලභිත්වා අඵස්සයිත්වා අසච්ඡිකරිත්වා අන්තරායෙව කාලංකරෙය්යන්ති ‘මාහං නස්සං මොමුහො අන්තරාව’."
                    }
                ],
                "footnotes": [
                    {
                        "type": "footnote",
                        "text": "1. අන්තරාය,-ස්යා, පන"
                    },
                    {
                        "type": "footnote",
                        "text": "2. ජාතියා අබලො දුබ්බලො-ව, ඡ, ක"
                    },
                    {
                        "type": "footnote",
                        "text": "3. මොහමුහො-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 400,
            "pali": {
                "entries": [
                    {
                        "type": "paragraph",
                        "text": "**ආචික්ඛ ධම්මං යමහං විජඤ්ඤන්ති**: ‘ධම්ම’න්ති-ආදිකල්යාණං මජ්ඣෙකල්යාණං පරියොසානකල්යාණං සාත්ථං සබ්යඤ්ජනං කෙවලපරිපුණ්ණං පරිසුද්ධං බ්රහ්මචරියං, චත්තාරො සතිපට්ඨානෙ චත්තාරො සම්මප්පධානෙ චත්තාරො ඉද්ධිපාදෙ, පඤ්චින්ද්රියානි පඤ්ච බලානි සත්ත බොජ්ඣඞ්ගෙ අරියං අට්ඨඞ්ගිකං මග්ගං නිබ්බානඤ්ච නිබ්බානගාමිනිඤ්ච පටිපදං ආචික්ඛ, දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහීති ‘ආචික්ඛ ධම්මං’. **යමහං විජඤ්ඤන්ති** යමහං ජානෙය්යං ආජානෙය්යං විජානෙය්යං පටිවිජානෙය්යං පටිවිජ්ඣෙය්යං අධිගච්ඡෙය්යං ඵස්සෙය්යං{1} සච්ඡිකරෙය්යන්ති ‘ආචික්ඛ ධම්මං යමහං විජඤ්ඤං’."
                    },
                    {
                        "type": "paragraph",
                        "text": "**ජාතිජරාය ඉධ විප්පහානන්ති** ඉධෙව ජාතිජරාමරණස්ස පහානං වූපසමං පටිනිස්සග්ගං පටිප්පස්සද්ධිං අමතං නිබ්බානන්ති ‘ජාතිජරාය ඉධ විප්පහානං’."
                    },
                    {
                        "type": "unindented",
                        "text": "තෙනාහ සො බ්රාහ්මණෙ:"
                    },
                    {
                        "type": "gatha",
                        "text": "“ජිණ්ණොහමස්මි අබලො විවණ්ණො (ඉච්චායස්මා පිඞ්ගියො)\nනෙත්තා න සුද්දා සවනං න ඵාසු\nමාහං නස්සං මොමුහො අන්තරා ව\nආචික්ඛ ධම්මං යමහං විජඤ්ඤං\nජාතිජරාය ඉධ විප්පහාන”න්ති",
                        "level": 2
                    },
                    {
                        "type": "heading",
                        "text": "16-2",
                        "level": 1
                    },
                    {
                        "type": "gatha",
                        "text": "දිස්වාන රූපෙසු විහඤ්ඤමානෙ (පිඞ්ගියාති භගවා)\nරුප්පන්ති රූපෙසු ජනා පමුත්තා,\nතස්මා තුවං පිඞ්ගිය අප්පමත්තො\nජහස්සු රූපං අපුනබ්භවාය.",
                        "level": 2
                    },
                    {
                        "type": "paragraph",
                        "text": "**දිස්වාන රූපෙසු විහඤ්ඤමානෙති:** ‘රූප’න්ති-චත්තාරො ච මහාභූතා චතුන්නඤ්ච මහාභූතානං උපාදාය රූපං. සත්තා රූපහෙතු රූපපච්චයා රූප කාරණා හඤ්ඤන්ති විහඤ්ඤන්ති උපහඤ්ඤන්ති උපඝාතීයන්ති{2} රූපෙ සති විවිධා කම්මකාරණා කාරෙන්ති.{3} කසාහිපි තාළෙන්ති වෙත්තෙහිපි තාළෙන්ති අද්ධදණ්ඩකෙහිපි තාලෙන්ති, හත්ථම්පි ඡින්දන්ති, පාදම්පි ඡින්දන්ති, හත්ථපාදම්පි ඡින්දන්ති, කණ්ණම්පි ඡින්දන්ති,"
                    }
                ],
                "footnotes": [
                    {
                        "type": "footnote",
                        "text": "1. පස්සෙය්යං-ව, වි, ක"
                    },
                    {
                        "type": "footnote",
                        "text": "2. උපසාතයන්ති-ස්යා."
                    },
                    {
                        "type": "footnote",
                        "text": "3. විවිධ කම්ම කාරණ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 402,
            "pali": {
                "entries": [
                    {
                        "type": "unindented",
                        "text": "නාසම්පි ඡින්දන්ති, කණ්ණනාසම්පි ඡින්දන්ති, බිලඞ්ගථාලිකම්පි කරොන්ති, සඞ්ඛමුණ්ඩිකම්පි කරොන්ති රාහුමුඛම්පි කරොන්ති, ජොතිමාලිකම්පි කරොන්ති හත්ථපජ්ජොතිකම්පි කරොන්ති, එරකවත්තිකම්පි කරොන්ති, චීරකවාසිකම්පි කරොන්ති, එණෙය්යකම්පි කරොන්ති බලිසමංසිකම්පි කරොන්ති, කහාපණාකම්පී{1} කරොන්ති, ඛාරාපතච්ඡිකම්පි කරොන්ති, පළිඝපරිවත්තිකම්පි කරොන්ති පළාලපිට්ඨි{2}කම්පි කරොන්ති, තත්තෙනපි තෙලෙන ඔසිඤ්චන්ති, සුනඛෙහිපි ඛාදාපෙන්ති. ජීවන්තම්පි සූලෙ උත්තාසෙන්ති, අසිනාපි සීසං ඡින්දන්ති. එවං සත්තා රුපහෙතු රූපපච්චයා-රූපකාරණා හඤ්ඤන්ති විහඤ්ඤන්ති උපහඤ්ඤන්ති උපඝාතීයන්ති{3}. එවං හඤ්ඤමානෙ විහඤ්ඤමානෙ උපහඤ්ඤමානෙ උපඝාතීයමානෙ දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වාති ‘දිස්වාන රූපෙසු විහඤ්ඤමානෙ’."
                    },
                    {
                        "type": "paragraph",
                        "text": "**පිඞ්ගියා**ති-භගවා තං බ්රාහ්මණං නාමෙන ආලපති, භගවාති ගාරවාධිවචනමෙතං -පෙ- සච්ඡිකා පඤ්ඤත්ති යදිදං භගවාති ‘පිඞ්ගියාති භගවා. ‘"
                    },
                    {
                        "type": "paragraph",
                        "text": "**රුප්පන්ති රූපෙසු ජනා පමත්තා**ති: ‘රුප්පන්තී’ති රුප්පන්ති කුප්පන්ති පීළයන්ති{4} ඝට්ටයන්ති{5} බ්යාධිකා දොමනස්සිතා හොන්ති චක්ඛුරොගෙන රුප්පන්ති, කුප්පන්ති පීළයන්ති ඝට්ටයන්ති බ්යාධිනා දොමනස්සිතා හොන්ති, සොතරොගෙන -පෙ- කායරොගෙන -පෙ- ඩංසමකසවාතාතපසිරිංසපසම්ඵස්සෙන රුප්පන්ති, කුප්පන්ති පීළයන්ති ඝට්ටයන්ති බ්යාධිතා දොමනස්සිතා හොන්තීති රුප්පන්ති රූපෙසු. අථවා චක්ඛුස්මිං හීයමානෙ හායමානෙ පරිහායමානෙ වෙමානෙ{6} විගච්ඡමානෙ අන්තරධායමානෙ රුප්පන්ති -පෙ- දොමනස්සිතා හොන්ති. සොතස්මිං-ඝානස්මිං-ජිව්හාය-කායස්මිං-රූපස්මිං-සද්දස්මිං-ගන්ධස්මිං- රසස්මිං-ඵොට්ඨබ්බස්මිං-කුලස්මිං-ගණස්මිං-ආවාසස්මිං-ලාභස්මිං-යසස්මිං-පසංසාය-සුඛස්මිං-චීවරස්මිං-පිණ්ඩපාතස්මිං-සෙනාසනස්මිං- ගිලානපච්චයභෙසජ්ජපරික්ඛාරස්මිං හීයමානෙ හායමානෙ පරිහායමානෙ වෙමානෙ{6} විගච්ඡමානෙ අන්තරධායමානෙ රුප්පන්ති කුප්පන්ති පීළයන්ති ඝට්ටයන්ති බ්යාධිතා දොමනස්සිතා හොන්තීති එවම්පි ‘රුප්පන්ති රූපෙසු’. **ජනාති** ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා ච. **පමත්තා**ති. පමාදො වත්තබ්බො: කායදුච්චරිතෙන වා වචීදුච්චරිතෙන වා මනොදුච්චරිතෙන වා පඤ්චසු කාමගුණෙසු චිත්තස්ස වොස්සග්ගො{7} වොස්සග්ගානුප්පදානං කුසලානං වා ධම්මානං භාවනාය අසක්කච්චකිරියතා අසාතච්චකිරියතා අනවට්ඨිතකිරියතා{8} ඔලීනවුත්තිතා නික්ඛිත්තඡන්දතා නික්ඛිත්තධුරතා අනාසෙවනා අභාවනා අබහුලීකම්මං අනධිට්ඨානං අනනුයොගො පමාදො.{a} යො එවරුපො පමාදො පමජ්ජනා පමජ්ජිතත්තං අයං වුච්චති පමාදො”. ඉමිනා පමාදෙන සමන්නාගතා ජනා පමත්තාති ‘රුප්පන්ති රූපෙසු ජනා පමත්තා’."
                    }
                ],
                "footnotes": [
                    {
                        "type": "footnote",
                        "text": "1. කහාපණිකම්පි-ම ඡ සං"
                    },
                    {
                        "type": "footnote",
                        "text": "2. පළාලපීඨකම්පි-ම ඡ සං"
                    },
                    {
                        "type": "footnote",
                        "text": "3. උපසාටියන්ති-ව, වි, ක"
                    },
                    {
                        "type": "footnote",
                        "text": "4. පීළියන්ති-ව-වි-ක, ස්යා"
                    },
                    {
                        "type": "footnote",
                        "text": "5. සට්ටියන්ති-ව, වි, ක"
                    },
                    {
                        "type": "footnote",
                        "text": "6. විහායමානෙ-ව, වි, ක"
                    },
                    {
                        "type": "footnote",
                        "text": "7. වොසග්ගො මඡසං"
                    },
                    {
                        "type": "footnote",
                        "text": "8. අනට්ඨිත කිරියතා-ම ඡ සං\nඅනවට්ඨිත කාරියා-ව, වි, ක"
                    },
                    {
                        "type": "footnote",
                        "text": "a. විභඞ්ග-ඛුද්දකවත්ථු විභඞ්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 404,
            "pali": {
                "entries": [
                    {
                        "type": "paragraph",
                        "text": "**තස්මා තුවං පිඞ්ගිය අප්පමත්තොති:** ‘තස්මා’ති-තස්මා තංකාරණා තංහෙතු තප්පච්චයා තංනිදානා එවං ආදීනවං සම්පස්සමානො රූපෙසූති තස්මා තුවං පිඞ්ගිය. අප්පමත්තොති සක්කච්චකාරී සාතච්චකාරී -පෙ- අප්පමාදො කුසලෙසු ධම්මෙසූති ‘තස්මා තුවං පිඞ්ගිය අප්පමත්තො’."
                    },
                    {
                        "type": "paragraph",
                        "text": "**ජහස්සු රූපං අපුනබ්භවායා**ති: ‘රූප’න්ති: චත්තාරො මහාභූතා චතුන්නඤ්ච මහාභූතානං උපාදාය රූපං, **ජහස්සු රූප**න්ති-ජහස්සු රූපං, පජහස්සු රූපං, විනොදෙහි රූපං, බ්යන්තීකරොහි රූපං, අනභාවං ගමෙහි රූපං. **අපුනබ්භවායා**ති යථා තෙ රූපං ඉධෙව නිරුජ්ඣෙය්ය පුන පටිසන්ධිකො භවො න නිබ්බත්තෙය්ය කාමධාතුයා චා රූපධාතුයා වා අරූපධාතුයා වා කාමභවෙ වා රූපභවෙ වා අරූපභවෙ වා සඤ්ඤා භවෙ වා අසඤ්ඤාභවෙ වා නෙවසඤ්ඤානාසඤ්ඤාභවෙ වා එකවොකාරභවෙ වා චතුවොකාරභවෙ වා පඤ්චවොකාරභවෙ වා පුනගතියා වා උපපත්තියා වා පටිසන්ධි යා භවෙ වා සංසාරෙ වා වට්ටෙ වා ජනෙය්ය න සංජනෙය්ය න නිබ්බත්තෙය්ය නාභිනිබ්බත්තෙය්ය, ඉධෙව නිරුජ්ඣෙය්ය, වූපසමෙය්ය අත්ථං ගච්ඡෙය්ය පටිප්පස්සම්භෙය්යාති ‘ජහස්සු රූපං අපුනබ්භවාය.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“දිස්වාන රූපෙසු විහඤ්ඤමානෙ (පිඞ්ගියාති භගවා)\nරුප්පන්ති රූපෙසු ජනා පමත්තා,\nතස්මා තුවං පිඞ්ගිය අප්පමත්තො\nජහස්සු රූපං අපුනබ්භවායා’ති.",
                        "level": 2
                    },
                    {
                        "type": "heading",
                        "text": "16-3",
                        "level": 1
                    },
                    {
                        "type": "gatha",
                        "text": "“දිසා චතස්සො විදිසා චතස්සො\nඋද්ධං අධො දසදිසා ඉමායො,\nන තුය්හං අදිට්ඨං අසුතා{1}මුතං වා\nඅථො අවිඤ්ඤාතං කිඤ්ච{2}නමත්ථි ලොකෙ\nආචික්ඛ ධම්මං යමහං විජඤ්ඤං\nජාතිජරාය{3} ඉධ විප්පහානං.",
                        "level": 2
                    },
                    {
                        "type": "unindented",
                        "text": "**දිසා චතස්සො විදිසා චතස්සො උද්ධං අධො දසදිසා ඉමායොති** දසදිසා,"
                    },
                    {
                        "type": "paragraph",
                        "text": "**න තුය්හං අදිට්ඨං අසුතාමුතං වා අථො අවිඤ්ඤාතං කිඤ්චනමත්ථි ලොකෙ ති** තුය්හං අදිට්ඨං අසුතං අමුතං අවිඤ්ඤාතං කිඤ්චි අත්තත්ථො වා පරත්ථො වා උභයත්ථො වා දිට්ඨධම්මිකො වා අත්ථො සම්පරායිකො වා අත්ථො උත්තානො වා අත්ථො ගම්භීරො වා අත්ථො ගූළ්හො වා අත්ථො පටිච්ඡන්නො වා අත්ථො නෙය්යො වා අත්ථො නීතො වා අත්ථො අනවජ්ජො වා අත්ථො නික්කිලෙසො වා අත්ථො වොදානො වා අත්ථො පරමත්ථො වා අත්ථො{4} නත්ථි, න සන්ති න සංවිජ්ජති නූපලබ්භතීති ‘න තුය්හං අදිට්ඨං අසුතාමුතං වා අථො අවිඤ්ඤාතං කිඤ්චනමත්ථි ලොකෙ.’"
                    }
                ],
                "footnotes": [
                    {
                        "type": "footnote",
                        "text": "1. අස්සුතං අමුතං-ම ඡ සං\nඅසුතං මුතං වා-සු"
                    },
                    {
                        "type": "footnote",
                        "text": "2. කිඤ්චි නමත්ථි-ම ඡ සං, ස්යා-කිඤ්චනං අත්ථි-සු"
                    },
                    {
                        "type": "footnote",
                        "text": "3. ජාතිජජරාය-ස්යා"
                    },
                    {
                        "type": "footnote",
                        "text": "4. පරමත්ථො වා-ම ඡ සං ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 406,
            "pali": {
                "entries": [
                    {
                        "type": "paragraph",
                        "text": "**ආචික්ඛ ධම්මං යමහං විජඤ්ඤන්ති: ‘ධම්ම**’න්ති-ආදිකල්යාණං -පෙ- නිබ්බානඤ්ච නිබ්බානගාමිනිඤ්ච පටිපදං ආචික්ඛාහි දෙසෙහි පඤ්ඤපෙහි පට්ඨපෙහි විවරාහි විභජාහි උත්තානීකරොහි පකාසෙහි. **යමහං විජඤ්ඤ**න්ති යමහං ජානෙය්යං ආජානෙය්යං විජානෙය්යං පටිවිජානෙය්යං පටිවිජ්ඣෙය්යං අධිගච්ඡෙය්යං ඵස්සෙය්යං{1} සච්ඡිකරෙය්යන්ති ‘ආචික්ඛ ධම්මං යමහං විජඤ්ඤං’."
                    },
                    {
                        "type": "paragraph",
                        "text": "**ජාතිජරාය ඉධ විප්පහාන**න්ති ‘ඉධෙව ජාතිජරාමරණස්ස පහානං වූපසමං පටිනිස්සග්ගං පටිප්පස්සද්ධිං අමතං නිබ්බානන්ති ‘ජාතිජරාය ඉධ විප්පහානං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“දිසා චතස්සො විදිසා චතස්සො\nඋද්ධං අධො දසදිසා ඉමායො,\nන තුය්හං අදිට්ඨං අසුතාමුතං වා.\nඅථො අවිඤ්ඤාතං කිඤ්චනමත්ථි ලොකෙ\nආචික්ඛ ධම්මං යමහං විජඤ්ඤං\nජාතිජරාය ඉධ විප්පහාන”න්ති",
                        "level": 2
                    },
                    {
                        "type": "heading",
                        "text": "16-4",
                        "level": 1
                    },
                    {
                        "type": "gatha",
                        "text": "තණ්හාධිපන්නෙ මනුජෙ පෙක්ඛමානො (පිඞ්ගියාති භගවා)\nසන්තාපජාතෙ ජරසා පරෙතෙ\nතස්මා තුවං පිඞ්ගිය අප්පමත්තො\nජහස්සු තණ්හං අපුනබ්භවාය.",
                        "level": 2
                    },
                    {
                        "type": "paragraph",
                        "text": "**තණ්හාධිපන්නෙ{2} මනුජෙ පෙක්ඛමානො**ති ‘තණ්හා’ති රූපතණ්හා -පෙ- ධම්මතණ්හා, **තණ්හාධිපන්නෙ**නති තණ්හාඅධිපන්නෙ තණ්හානුගෙ තණ්හානුගතෙ තණ්හානුසටෙ තණ්හායාපන්නෙ{3} පටිපන්නෙ අභිභූතෙ පරියාදින්නචිත්තෙ. **මනුජෙ**ති සත්තාධිවචනං. **පෙක්ඛමානො**ති පෙක්ඛමානො දක්ඛමානො ඔලොකයමානො නිජ්ඣායමානො උපපරික්ඛයමානොති ‘තණ්හාධිපන්නෙ මනුජෙ පෙක්ඛමානො."
                    },
                    {
                        "type": "paragraph",
                        "text": "පිඞ්ගියාති භගවාති -පෙ-"
                    }
                ],
                "footnotes": [
                    {
                        "type": "footnote",
                        "text": "1. පස්සෙය්ය-ව, වි, ක"
                    },
                    {
                        "type": "footnote",
                        "text": "2. තණ්හාවිපන්නෙ වි, ක"
                    },
                    {
                        "type": "footnote",
                        "text": "3. තණ්හායපන්නෙ-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 408,
            "pali": {
                "entries": [
                    {
                        "type": "paragraph",
                        "text": "**සන්තාපජාතෙ ජරසා පරෙතෙ**ති: ‘සන්තාපජාතෙ’ති ජාතියා සන්තාපජාතෙ ජරාය සන්තාපජාතෙ ව්යාධිනා සන්තාපජාතෙ මරණෙන සන්තාපජාතෙ සොකපරිදෙවදුක්ඛදොමනස්සුපායාසෙහි සන්තාපජාතෙ නෙරයිකෙන දුක්ඛෙන සන්තාපජාතෙ -පෙ- දිට්ඨිබ්යසනෙන දුක්ඛෙන සන්තාපජාතෙ ඊතිජාතෙ උපද්දව ජාතෙ උපසග්ගජාතෙහි ‘සන්තාපජාතෙ. **ජරසා පරෙතෙ**ති ජරාය ඵුට්ඨෙ පරෙතෙ සමොහිතෙ සමන්නාගතෙ ජාතියා අනුගතෙ ජරාය අනුසටෙ බ්යාධිනා අභිභූතෙ මරණෙන අබ්භාහතෙ අතාණෙ අලෙනෙ අසරණෙ අසරණීභූතෙති ‘සන්තාපජාතෙ ජරසා පරෙතෙ’."
                    },
                    {
                        "type": "paragraph",
                        "text": "**තස්මා තුවං පිඞ්ගිය අප්පමත්තො**ති: ‘තස්මා’ති තස්මා තංකාරණා තංහෙතු තප්පච්චයා තංනිදානා, එවං ආදීනවං සම්පස්සමානො තණ්හායාති, ‘තස්මා තුවං පිඞ්ගිය. **අප්පමත්තො**ති සක්කච්චකාරී -පෙ- අප්පමාදො කුසලෙසු ධම්මෙසූති ‘තස්මා තුවං පිඞ්ගිය අප්පමත්තො’."
                    },
                    {
                        "type": "paragraph",
                        "text": "**ජහස්සු තණ්හං අපුනබ්භවායා**ති තණ්හාති රූපතණ්හා -පෙ- ධම්මතණ්හා. **ජහස්සු තණ්හ**න්ති ජහස්සු තණ්හං පජහස්සු තණ්හං විනොදෙහි තණ්හං, බ්යන්තී කරොහි තණ්හං අනභාවං ගමෙහි තණ්හං. **අපුනබ්භවායා**ති යථා තෙ -පෙ- පුන පටිසන්ධිකො භවො න නිබ්බත්තෙය්ය, කාමධාතුයා චා රූපධාතුයා වා අරූපධාතුයා වා කාමභවෙ වා රූපභවෙ වා අරූපභවෙ වා සඤ්ඤා භවෙ වා අසඤ්ඤාභවෙ වා නෙවසඤ්ඤානාසඤ්ඤාභවෙ වා එකවොකාරභවෙ වා චතුවොකාරභවෙ වා පඤ්චවොකාරභවෙ වා පුනගතියා වා උපපත්තියා වා පටිසන්ධියා වා භවෙ වා සංසාරෙ වා වට්ටෙ වා ජනෙය්ය න සංජනෙය්ය න නිබ්බත්තෙය්ය නාභිනිබ්බත්තෙය්ය ඉධෙව නිරුජ්ඣෙය්ය, වූපසබ්භෙය්ය අත්ථංගච්ඡෙය්ය පටිප්පස්සම්භෙය්යාති ‘ජහස්සු තණ්හං අපුනබ්භවාය.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "තණ්හාධිපන්නෙ මනුජෙ පෙක්ඛමානො-(පිඞ්ගියාති භගවා)\nසන්තාපජාතෙ ජරසා පරෙතෙ,\nතස්මා තුවං පිඞ්ගිය අප්පමත්තො\nජහස්සු තණ්හං අපුනබ්භවායා’ති.",
                        "level": 2
                    },
                    {
                        "type": "paragraph",
                        "text": "සහගාථාපරියොසානා යෙ තෙ බ්රාහ්මණෙන සද්ධිං එකච්ඡන්දා එකපයොගො එකාධිප්පායා එකවාසනවාසිතා, තෙසං නෙකපාණසහස්සානං විරජං වීතමලං ධම්මචක්ඛුං උදපාදි. යං කිඤ්චි සමුදයධම්මං සබ්බං තං නිරොධධම්මන්ති. තස්ස බ්රාහ්මණස්ස විරජං වීතමලං ධම්මචක්ඛුං උදපාදි,"
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 410,
            "pali": {
                "entries": [
                    {
                        "type": "unindented",
                        "text": "යං කිඤ්චි සමුදයධම්මං සබ්බං තං නිරොධධම්මන්ති. සහ ධම්මචක්ඛුස්ස පටිලාභා අජිනජටාවාකචීර{1}දණ්ඩකමණ්ඩලු කෙසා ච මස්සු ච අන්තරහිතා. භණ්ඩු කාසායවත්ථවසනො සඞ්ඝාටිපත්තචීවරධරො භික්ඛු අනවත්ථපටිපත්තියා පඤ්ජලිකො භගවන්තං නමස්සමානො නිසින්නො හොති: ‘සත්ථා මෙ භන්තෙ භගවා සාවකො ‘හමස්මී’ති.{2}"
                    },
                    {
                        "type": "centered",
                        "text": "පිඞ්ගිය සුත්තනිද්දෙසො සමත්තො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. වාක චිරක-පන"
                    },
                    {
                        "type": "footnote",
                        "text": "2. සාවකො හමස්මින්ති-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 412,
            "pali": {
                "entries": [
                    {
                        "type": "heading",
                        "text": "17. පාරායනානුගීති නිද්දෙසො",
                        "level": 2
                    },
                    {
                        "type": "paragraph",
                        "text": "**“ඉදමවොච භගවා මගධෙසු විහරන්තො පාසාණකෙ චෙතියෙ පරිචාරකසොළසානං බ්රාහ්මණානං අජ්ඣිට්ඨො පුට්ඨො පඤ්හං බ්යාකාසි.”**"
                    },
                    {
                        "type": "paragraph",
                        "text": "**ඉදමවොච භගවා**ති ඉමං පාරායානං{1} අවොච. **භගවා**ති ගාරවාධිවචනමෙතං -පෙ- සච්ඡිකාපඤ්ඤත්ති යදිදං “භගවාති ඉදමවොච භගවා.”"
                    },
                    {
                        "type": "paragraph",
                        "text": "**මගධෙසු විහරන්තො පාසාණකෙ චෙතියෙ**ති ‘මගධෙසූ’ති මගධනාමකෙ ජනපදෙ **විහරන්තො**ති චරන්තො විහරන්තො ඉරීයන්තො වත්තෙන්තො පාලෙන්තො යපෙන්තො යාපෙන්තො. **පාසාණකෙ චෙතියෙ**ති. පාසාණකචෙතියං වුච්චති බුද්ධාසනන්ති මගධෙසු විහරන්තො පාසාණකෙ චෙතියෙ."
                    },
                    {
                        "type": "paragraph",
                        "text": "**පරිචාරක සොළසානං බ්රාහ්මණාන**න්ති පිඞ්ගියො බ්රාහ්මණො බාවරිස්ස බ්රාහ්මණස්ස පද්ධො පද්ධචරො පරිචාරකො සිස්සො. තෙන{2} ‘තෙ සොළසාති එවම්පි පරිචාරකසොළසානං බ්රාහ්මණානං. අථවා තෙ සොළසබ්රාහ්මණා බුද්ධස්ස භගවතො පද්ධා පද්ධචරා පරිචාරිකා සිස්සාති එවම්පි පරිචාරකසොළසානං බ්රාහ්මණානං."
                    },
                    {
                        "type": "paragraph",
                        "text": "**අජ්ඣිට්ඨො පුට්ඨො පුට්ඨො පඤ්හං බ්යාකාසී**ති ‘අජ්ඣිට්ඨො’ති අජ්ඣිට්ඨො අජ්ඣෙසිතො. **පුට්ඨො පුට්ඨොති** පුට්ඨො පුට්ඨො පුච්ඡිතො පුච්ඡිතො යාචිතො යාචිතො අජ්ඣෙසිතො අජ්ඣෙසිතො පසාදිතො පසාදිතො. **පඤ්හං බ්යාකාසී**ති පඤ්හං බ්යාකාසි ආචික්ඛ දෙසෙහි පඤ්ඤපෙසි පට්ඨපෙසි විවරි විභජි උත්තානීඅකාසි පකාසෙසීති ‘අජ්ඣිට්ඨො පුට්ඨො පුට්ඨො පඤ්හං බ්යාකාසි. තෙනෙතං වුච්චති: “ඉදමවොච භගවා මගධෙසු විහරන්තො පාසාණකෙ චෙතියෙ පරිචාරිකසොළසානං බ්රාහ්මණානං අජ්ඣිට්ඨො පුට්ඨො පුට්ඨො පඤ්හං බ්යාකාසී”ති."
                    },
                    {
                        "type": "paragraph",
                        "text": "**“එකමෙකස්ස චෙපි පඤ්හස්ස අත්ථමඤ්ඤාය ධම්මමඤ්ඤාය ධම්මානුධම්මං පටිපජ්ජෙය්ය, ගච්ඡෙය්යෙව ජරාමරණස්ස පරං පාරං ගමනියා ඉමෙ ධම්මාති තස්මා ඉමස්ස ධම්මපරියායස්ස පාරායනංත්වෙව අධිවචනං.”**"
                    }
                ],
                "footnotes": [
                    {
                        "type": "footnote",
                        "text": "1. ඉදං පාරායනං-ම ඡ සං, ව, වි, ක"
                    },
                    {
                        "type": "footnote",
                        "text": "2. පිඞ්ගියෙන-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 414,
            "pali": {
                "entries": [
                    {
                        "type": "paragraph",
                        "text": "**එකමෙකස්ස චෙපි පඤ්හස්සාති**: එකමෙකස්ස චෙපි අජිත පඤ්හස්ස, එකමෙකස්ස චෙපි තිස්සමෙත්තෙය්යපඤ්හස්ස. එකමෙකස්ස චෙපි පුණ්ණකපඤ්හස්ස, එකමෙකස්ස චෙපි මෙත්තගුපඤ්හස්ස, එකමෙකස්ස චෙපි ධොතකපඤ්හස්ස, එකමෙකස්ස චෙපි උපසිවපඤ්හස්ස, එකමෙකස්ස චෙපි නන්දකපඤ්හස්ස, එකමෙකස්ස චෙපි හෙමකපඤ්හස්ස, එකමෙකස්ස චෙපි තොදෙය්යපඤ්හස්ස, එකමෙකස්ස චෙපි කප්පපඤ්හස්ස, එකමෙකස්ස චෙපි ජතුකණ්ණිපඤ්හස්ස, එකමෙකස්ස චෙපි භද්රාවුධපඤ්හස්ස, එකමෙකස්ස චෙපි උදයපඤ්හස්ස, එකමෙකස්ස චෙපි පොසාලපඤ්හස්ස, එකමෙකස්ස චෙපි මොඝරාජපඤ්හස්ස එකමෙකස්ස චෙපි පිඞ්ගියපඤ්හස්සාති එකමෙකස්ස චෙපි පඤ්හස්ස."
                    },
                    {
                        "type": "paragraph",
                        "text": "**අත්ථමඤ්ඤාය ධම්මමඤ්ඤායාති:** ස්වෙව පඤ්හො ධම්මො, විස්සජ්ජනං අත්ථො, **අත්ථමඤ්ඤායාති** අත්ථං අඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වාති අත්ථමඤ්ඤාය. **ධම්මමඤ්ඤායාති** ධම්මං අඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වාති ‘අත්ථමඤ්ඤාය ධම්මමඤ්ඤාය’."
                    },
                    {
                        "type": "paragraph",
                        "text": "**ධම්මානුධම්මං පටිපජ්ජෙය්යාති:** සම්මාපටිපදං අනුලොමපටිපදං අපච්චනීකපටිපදං අන්වත්ථපටිපදං ධම්මානුධම්මපටිපදං පටිපජ්ජෙය්යාති ‘ධම්මානුධම්මං පටිපජ්ජෙය්ය’."
                    },
                    {
                        "type": "paragraph",
                        "text": "**ගච්ඡෙය්යෙව ජරාමරණස්ස පාරන්ති:** ජරාමරණස්ස පාරං වුච්චති අමතං නිබ්බානං “යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං” ගච්ඡෙය්යෙව ජරාමරණස්ස පාරන්ති ජරාමරණස්ස පාරං ගච්ඡෙය්ය, පාරං අධිගච්ඡෙයං පාරං අධිඵස්සෙය්ය, පාරං සච්ඡිකරෙය්යාති ගච්ඡෙය්යෙව ජරාමරණස්ස පාරං."
                    },
                    {
                        "type": "paragraph",
                        "text": "**පාරං ගමනියා ඉමෙ ධම්මාති:** ඉමෙ ධම්මා පාරං ගමනියා පාරං පාපෙන්ති පාරං සංපාපෙන්ති පාරං සමනුපාපෙන්ති ජරාමරණස්ස තරණාය සංවත්තන්තීති ‘පාරං ගමනියා ඉමෙ ධම්මා’ති."
                    },
                    {
                        "type": "paragraph",
                        "text": "**තස්මා ඉමස්ස ධම්මපරියායස්සාති:** ‘තස්මා’ති තස්මා තංකාරණා තංහෙතු තප්පච්චයා තංනිදානා. **ඉමස්ස ධම්මපරියායස්සාති** ඉමස්ස පාරායනස්සාති ‘තස්මා ඉමස්ස ධම්මපරියායස්ස. ‘"
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 416,
            "pali": {
                "entries": [
                    {
                        "type": "paragraph",
                        "text": "**පාරායනං ත්වෙව අධිවචනන්ති **‘පාරං’ වුච්චති අමතං -පෙ- නිරොධො නිබ්බානං, අයනං වුච්චති මග්ගො, සෙය්යථීදං: සම්මාදිට්ඨි -පෙ- සම්මාසමාධි. **අධිවචනන්ති** සඞ්ඛා සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්ති බ්යඤ්ජනං අභිලාපොති ‘පාරායනං ත්වෙව අධිවචනං."
                    },
                    {
                        "type": "paragraph",
                        "text": "තෙනෙතං වුච්චති:"
                    },
                    {
                        "type": "paragraph",
                        "text": "“එකමෙකස්ස චෙපි පඤ්හස්ස අත්ථමඤ්ඤාය ධම්මමඤ්ඤාය ධම්මානුධම්මං පටිපජ්ජෙය්ය ගච්ඡෙය්යෙව ජරාමරණස්ස පාරං පාරඞ්ගමනියා ඉමෙ ධම්මා”ති තස්මා ඉමස්ස ධම්මපරියායස්ස පාරායනං ත්වෙව අධිවචනන්ති’."
                    },
                    {
                        "type": "gatha",
                        "text": "1. “අජිතො තිස්සමෙත්තෙය්යො පුණ්ණකො අථ මෙත්තගු\nධොතකො උපසීවො ච නන්දො ච අථ හෙමකො,",
                        "level": 1
                    },
                    {
                        "type": "gatha",
                        "text": "2. තොදෙය්යකප්පා දුභයො ජතුකණ්ණී ච පණ්ඩිතො\nභද්රාවුධො උදයො ච පොසාලො චාපි බ්රාහ්මණො,\nමොඝරාජා ච මෙධාවී පිඞ්ගියො ච මහාඉසි",
                        "level": 1
                    },
                    {
                        "type": "gatha",
                        "text": "3. එතෙ බුද්ධං උපාගඤ්ඡුං{2} සම්පන්නචරණං ඉසිං\nපුච්ඡන්තා නිපුණෙ පඤ්හෙ බුද්ධසෙට්ඨං උපාගමුං.”",
                        "level": 1
                    },
                    {
                        "type": "paragraph",
                        "text": "**එතෙ බුද්ධං උපාගඤ්ඡුන්ති** ‘එතෙ’ති සොළස පාරායනියා බ්රාහ්මණා. **බුද්ධොති** “යො සො භගවා සයම්භූ අනාචරියකො පුබ්බෙ අනනුස්සුතෙසු ධම්මෙසු සාමං සච්චානි අභිසම්බුජ්ඣි, තත්ථ ච සබ්බඤ්ඤුතං පත්තො බලෙසු ච වසීභාවං. **බුද්ධොති** කෙනට්ඨෙන බුද්ධො: බුජ්ඣිතා සච්චානීති බුද්ධො, බොධෙතා පජායාති බුද්ධො, සබ්බඤ්ඤුතාය බුද්ධො, සබ්බදස්සාවිතාය බුද්ධො, අනඤ්ඤනෙය්යතාය බුද්ධො, විසවිතාය බුද්ධො, ඛීණාසවසඞ්ඛාතෙන බුද්ධො, නිරුපක්කිලෙසසඞ්ඛාතෙන බුද්ධො, එකන්තවීතරාගොති බුද්ධො එකන්තවීතදොසොති බුද්ධො, එකන්තවීතමොහොති බුද්ධො, එකන්තනික්කිලෙසොති බුද්ධො එකායනමග්ගං ගතොති, බුද්ධො එකො අනුත්තරං සම්මාසම්බොධිං අභිසම්බුද්ධොති බුද්ධො. අබුද්ධිවිහතත්තා බුද්ධිපටිලාභාති බුද්ධො. බුද්ධොති නෙතං නාමං මාතරා කතං, න පිතරා කතං න භාතරා කතං, න භගිනියා කතං, න මිත්තාමච්චෙහි කතං, න ඤාතිසාලොහිතෙහි කතං, න සමණබ්රාහ්මණෙහි කතං, න දෙවතාහි කතං, විමොක්ඛන්තිකමෙතං බුද්ධානං භගවන්තානං බොධියා මූලෙ සහ සබ්බඤ්ඤුතඤාණස්ස පටිලාභා සච්ඡිකාපඤ්ඤත්ති යදිදං බුද්ධොති. **එතෙ බුද්ධං උපාගඤ්ඡුන්ති** එතෙ බුද්ධං උපාගමිංසු, උපසඞ්කමිංසු, පයිරුපාසිංසු, පරිපුච්ඡිංසු: පරිපඤ්භිංසූති ‘එතෙ බුද්ධං උපාගඤ්ඡුං’."
                    }
                ],
                "footnotes": [
                    {
                        "type": "footnote",
                        "text": "1. අභිඤ්ඤය්යතාය-ම ඡ සං"
                    },
                    {
                        "type": "footnote",
                        "text": "2. උපාගච්ඡිංසු-ව වි ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 418,
            "pali": {
                "entries": [
                    {
                        "type": "paragraph",
                        "text": "සම්පන්නචරණං ඉසින්ති: චරණං වුච්චති සීලපාරමිප්පත්ති,{1}. සීලසංවරොපි චරණං, ඉන්ද්රියසංවරොපි චරණං, භොජනෙ මත්තඤ්ඤුතාපි චරණං, ජාගරියානුයොගොපි චරණං, සත්තපි සද්ධම්මා චරණං චත්තාරිපි ඣානානි චරණං, **සම්පන්නචරණන්ති:** සම්පන්නචරණං සෙට්ඨචරණං විසෙට්ඨචරණං පාමොක්ඛචරණං උත්තමචරණං පවරචරණං. ඉසීති: ඉසි භගවා: මහන්තං සීලක්ඛන්ධං එසි ගවෙසි පරියෙසීති ඉසි -පෙ- මහෙසක්ඛෙහි වා සත්තෙහි එසිතො ගවෙසිතො, පරියෙසිතො ‘කහං බුද්ධො කහං භගවා කහං දෙවදෙවො කහං නරාසභොති ඉසීති ‘සම්පත්තචරණං ඉසිං’."
                    },
                    {
                        "type": "paragraph",
                        "text": "**පුච්ඡන්තා නිපුණෙ පඤ්හෙති:** ‘පුච්ඡන්තා’ති පුච්ඡන්තා යාවන්තා අජ්ඣෙසන්තා පසාදෙන්තා. **නිපුණෙ පඤ්හෙති**: ගම්භීරෙ දුද්දසෙ දුරනුබොධෙ සන්තෙ පණීතෙ අතක්කාවචරෙ නිපුණෙ පණ්ඩිතවෙදනීයෙ පඤ්හෙති ‘පුච්ඡන්තා නිපුණෙ පඤ්හෙ.’"
                    },
                    {
                        "type": "paragraph",
                        "text": "**බුද්ධං සෙට්ඨං උපාගමුන්ති:** ‘බුද්ධොති “යො සො භගවා -පෙ- සච්ඡිකාපඤ්ඤත්ති යදිදං බුද්ධො”ති. **සෙට්ඨන්ති**: අග්ගං සෙට්ඨං විසෙට්ඨං පාමොක්ඛං උත්තමං පවරං බුද්ධසෙට්ඨං. **උපාගමුන්ති**: උපාගමිංසු උපසඞ්කමිංසු පයිරුපාසිංසු පරිපුච්ඡිංසු පරිපඤ්හිංසූති ‘බුද්ධසෙට්ඨං උපාගමුං’."
                    },
                    {
                        "type": "unindented",
                        "text": "තෙනෙතං වුච්චති:"
                    },
                    {
                        "type": "gatha",
                        "text": "“එතෙ බුද්ධං උපාගඤ්ඡුං සම්පන්නචරණං ඉසිං\nපුච්ඡන්තා නිපුණෙ පඤ්හෙ බුද්ධසෙට්ඨං උපාගමු”න්ති.",
                        "level": 1
                    },
                    {
                        "type": "heading",
                        "text": "4. ",
                        "level": 1,
                        "keyOffset": 4
                    },
                    {
                        "type": "gatha",
                        "text": "තෙසං බුද්ධො බ්යාකාසි{2} පඤ්හෙ{3} පුට්ඨො යථා තථං\nපඤ්හානං වෙය්යාකරණෙන තොසෙසි බ්රාහ්මණෙ මුනි.",
                        "level": 1
                    },
                    {
                        "type": "paragraph",
                        "text": "**තෙසං බුද්ධො බ්යාකාසී**ති: ‘තෙස’න්ති සොළසන්නං{4} පාරායනියානං බ්රාහ්මණානං. **බුද්ධො**ති: “යො සො භගවා -පෙ- සච්ඡිකාපඤ්ඤත්ති යදිදං බුද්ධො”ති. බ්යාකාසීති තෙසං බුද්ධො බ්යාකාසි ආචීක්ඛි දෙසෙසි පඤ්ඤපෙසි පට්ඨපෙසි විවරි විභජි උත්තානී අකාසි පකාසෙසීති “තෙසං බුද්ධො බ්යාකාසි”"
                    }
                ],
                "footnotes": [
                    {
                        "type": "footnote",
                        "text": "1. සීලාචාරනිබ්බත්ති-ම ඡ සං"
                    },
                    {
                        "type": "footnote",
                        "text": "2. පබ්යාකාසි-ම ඡ සං"
                    },
                    {
                        "type": "footnote",
                        "text": "3. පඤ්හං-ම ඡ සං"
                    },
                    {
                        "type": "footnote",
                        "text": "4. සොළසානං-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 420,
            "pali": {
                "entries": [
                    {
                        "type": "paragraph",
                        "text": "**පඤ්හෙ පුට්ඨො යථාතථන්ති**: ‘පඤ්හෙ පුට්ඨො’ති පඤ්හෙ පුට්ඨො{1} පුච්ඡිතො යාචිතො අජ්ඣෙසිතො පසාදිතො. **යථාතථ**න්ති: යථා ආචික්ඛිතබ්බං තථා ආචික්ඛි, යථා දෙසිතබ්බං තථා දෙසෙසි, යථා පඤ්ඤාපෙතබ්බං තථා පඤ්ඤාපෙසි, යථා පට්ඨපෙතබ්බං තථා පට්ඨපෙසි, යථා විවරිතබ්බං තථා විවරි, යථා විභජිතබ්බං තථා විභජි, යථා උත්තානීකාතබ්බං තථා උත්තානීඅකාසි, **යථා** පකාසිතබ්බං තථා පකාසෙසීති ‘පඤ්හෙ පුට්ඨො{1} යථා තථං.’"
                    },
                    {
                        "type": "paragraph",
                        "text": "**පඤ්හානං වෙය්යාකරණෙනාති**: පඤ්හානං වෙය්යාකරණෙන ආචික්ඛනෙන දෙසනෙන{2} පඤ්ඤාපනෙන පට්ඨපනෙන විවරණෙන විභජනෙන උත්තානීකම්මෙන පකාසනෙනාති පඤ්හානං වෙය්යාකරණෙන’."
                    },
                    {
                        "type": "paragraph",
                        "text": "**තොසෙසි බ්රාහ්මණෙ මුනී**ති ‘තොසෙසී’ති තොසෙසි විතොසෙසි පසාදෙසි ආරාධෙසි අත්තමනෙ අකාසි. **බ්රාහ්මණෙ**ති: සොළස පාරායනියෙ බ්රාහ්මණෙ. **මුනී**ති ‘මොනං’ වුච්චති ඤාණං -පෙ- සඞ්ගජාලමතිච්ච සො මුනීති ‘තොසෙසි බ්රාහ්මණෙ මුනි’."
                    },
                    {
                        "type": "unindented",
                        "text": "තෙනෙතං වුච්චති:"
                    },
                    {
                        "type": "gatha",
                        "text": "“තෙසං බුද්ධො බ්යාකාසි පඤ්හෙ පුට්ඨො{1} යථා තථං\nපඤ්හානං වෙය්යාකරණෙන තොසෙසි බ්රාහ්මණෙ මුනී”ති,",
                        "level": 1
                    },
                    {
                        "type": "heading",
                        "text": "5",
                        "level": 1
                    },
                    {
                        "type": "gatha",
                        "text": "තෙ තොසිතා චක්ඛුමතා බුද්ධෙනාදිච්චබන්ධුනා\nබ්රහ්මචරියමචරිංසු වරපඤ්ඤස්ස සන්තිකෙ.",
                        "level": 1
                    },
                    {
                        "type": "paragraph",
                        "text": "**තෙ තොසිතා චක්ඛුමතා**ති: ‘තෙ’ති සොළසපාරායනීයා බ්රාහ්මණා. **තොසිතා**ති තොසිතා විතොසිතා පසාදිතා ආරාධිතා අත්තමනා කතාති ‘තෙ තොසිතා.’ ‘**චක්ඛුමතා**ති: භගවා පඤ්චහි චක්ඛූහි චක්ඛුමා. මංසචක්ඛුනාපි චක්ඛුමා, දිබ්බචක්ඛුනාපි චක්ඛුමා -පෙ- සමන්තචක්ඛුනාපි චක්ඛුමාති. ‘තො තොසිතා චක්ඛුමතා.’"
                    },
                    {
                        "type": "paragraph",
                        "text": "**බුද්ධෙනාදිච්චබන්ධුනා**ති ‘බුද්ධො’ති යො සො භගවා -පෙ- සච්ඡිකා පඤ්ඤත්ති යදිදං **බුද්ධො**ති. **ආදිච්චබන්ධුනා**ති: ‘ආදිච්චො’ වුච්චති සුරියො සො ගොතමො ගොත්තෙන භගවාපි ගොතමො ගොත්තෙන, භගවා සුරියස්ස ගොත්තඤාතකො{3} ගොත්තබන්ධු, තස්මා බුද්ධො ආදිච්චබන්ධුති බුද්ධෙනාදිච්චබන්ධුනා."
                    }
                ],
                "footnotes": [
                    {
                        "type": "footnote",
                        "text": "1. පඤ්හං-ම ඡ සං"
                    },
                    {
                        "type": "footnote",
                        "text": "2. දස්සනෙන-ව වි ක"
                    },
                    {
                        "type": "footnote",
                        "text": "3. ගොත්තං ඤානතො-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 422,
            "pali": {
                "entries": [
                    {
                        "type": "paragraph",
                        "text": "**බ්රහ්මචරියමචරිංසූති** ‘බ්රහ්මචරියං’ වුච්චති අසද්ධම්මසමාපත්තියා ආරති විරති පටිවිරති වෙරමණි විරමණා{1} අකිරියා අකරණං අනජ්ඣාපත්ති වෙලාඅනතික්කමො සෙතුඝාතො. අපිච නිප්පරියාය වසෙන බ්රහ්මචරියා වුච්චති අරියො අට්ඨඞ්ගිකො මග්ගො, සෙය්යථීදං සම්මාදිට්ඨි සම්මාසංකප්පො සම්මාවාචා සම්මාකම්මන්තො සම්මාආජීවො සම්මාවායාමො සම්මාසති සම්මාසමාධි. **බ්රහ්මචරියමචරිංසූති** බ්රහ්මචරියං ආචරිංසු{2} සමාදායවත්තිංසූති ‘බ්රහ්මචරිය මචරිංසු.’"
                    },
                    {
                        "type": "paragraph",
                        "text": "**වරපඤ්ඤස්ස සන්තිකෙති**: වරපඤ්ඤස්ස අග්ගපඤ්ඤස්ස සෙට්ඨපඤ්ඤස්ස විසෙට්ඨපඤ්ඤස්ස පාමොක්ඛපඤ්ඤස්ස උත්තමපඤ්ඤස්ස පවරපඤ්ඤස්ස. **සන්තිකෙති:** සන්තිකෙ සාමත්තා ආසනෙන අවිදූරෙ උපකට්ඨෙති වරපඤ්ඤස්ස සන්තිකෙ."
                    },
                    {
                        "type": "unindented",
                        "text": "තෙනෙතං වුච්චති:"
                    },
                    {
                        "type": "gatha",
                        "text": "“තෙ තොසිතා චක්ඛුමතා බුද්ධෙනාදිච්ච බන්ධුනා\nබ්රහ්මචරියමචරිංසු වරපඤ්ඤස්ස සන්තිකෙ”ති.",
                        "level": 1
                    },
                    {
                        "type": "heading",
                        "text": "6. ",
                        "level": 1
                    },
                    {
                        "type": "gatha",
                        "text": "එකමෙකස්සස්ස පඤ්හස්ස යථා බුද්ධෙන දෙසිතං\nතථා යො පටිපජ්ජෙය්ය ගච්ඡෙ පාරං අපාරතො{3}.",
                        "level": 1
                    },
                    {
                        "type": "paragraph",
                        "text": "**එකමෙකස්ස පඤ්හස්සාති:** එකමෙකස්ස අජිතපඤ්හස්ස, එකමෙකස්ස තිස්සමෙත්තෙය්ය පඤ්හස්ස. එකමෙකස්ස -පෙ- එකමෙකස්ස පිඞ්ගියපඤ්හස්සාති ‘එකමෙකස්ස පඤ්හස්ස’."
                    },
                    {
                        "type": "paragraph",
                        "text": "**යථා බුද්ධෙන දෙසිතන්ති:** බුද්ධො’ති යො සො භගවා සයම්භූ -පෙ- සච්ඡිකාපඤ්ඤත්ති යදිදං බුද්ධො’ති. **යථා බුද්ධෙන දෙසිත**න්ති: යථා බුද්ධෙන ආචික්ඛිතං දෙසිතං පඤ්ඤපිතං පට්ඨපිතං විවරිතං විභජිතං{4} උත්තානීකතං පකාසිතන්ති යථා බුද්ධෙන දෙසිතං."
                    },
                    {
                        "type": "paragraph",
                        "text": "**තථා යො පටිපජ්ජෙය්යාති:** සම්මාපටිපදං අනුලොමපටිපදං අපච්චනීකපටිපදං අන්වත්ථපටිපදං ධම්මානුධම්මපටිපදං පටිපජ්ජෙය්යාති තථා යො පටිපජ්ජෙය්ය."
                    }
                ],
                "footnotes": [
                    {
                        "type": "footnote",
                        "text": "1. විරමණං මඡසං"
                    },
                    {
                        "type": "footnote",
                        "text": "2. අවරිංසු-මඡසං"
                    },
                    {
                        "type": "footnote",
                        "text": "3. අපාරගො-පන"
                    },
                    {
                        "type": "footnote",
                        "text": "4. විභත්තං-ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 424,
            "pali": {
                "entries": [
                    {
                        "type": "paragraph",
                        "text": "**ගච්ඡෙ පාරං අපාරතො**ති: පාරං වුච්චති අමතං -පෙ- නිරොධො නිබ්බානං. ‘අපාරං’ වුච්චති කිලෙසා ච ඛන්ධා ච අභිසඞ්ඛාරා ච. ගච්ඡෙ පාරං අපාරතොති: අපාරතො පාරං ගච්ඡෙය්ය පාරං අධිගච්ඡෙය්ය පාරං ඵස්සෙය්ය පාරං සච්ඡිකරෙය්යාති ‘ගච්ඡෙ පාරං අපාරතො.’"
                    },
                    {
                        "type": "unindented",
                        "text": "තෙනෙතං වුච්චති:"
                    },
                    {
                        "type": "gatha",
                        "text": "“එකමෙකස්ස පඤ්හස්ස යථා බුද්ධෙන දෙසිතං\nයථා යො පටිපජ්ජෙය්ය ගච්ඡෙ පාරං අපාරතො”ති.",
                        "level": 1
                    },
                    {
                        "type": "heading",
                        "text": "7. ",
                        "level": 1
                    },
                    {
                        "type": "gatha",
                        "text": "අපාරා පරං ගච්ඡෙය්ය භාවෙන්තො මග්ගමුත්තමං\nමග්ගො සො පාරං ගමනාය තස්මා පාරායනං ඉති",
                        "level": 1
                    },
                    {
                        "type": "paragraph",
                        "text": "**අපාරා පාරං ගච්ඡෙය්යා**ති: ‘අපාරං’ වුච්චති කිලෙසා ච ඛන්ධා ච අභිසඞ්ඛාරා ච ‘පාරං’ වුච්චති. අමතං නිබ්බානං -පෙ- තණ්හක්ඛයො විරාගො නිරොධො නිබ්බානං. **අපාරා පාරං ගච්ඡෙය්යා**ති: අපාරා පාරං ගච්ඡෙය්ය, පාරං අධිගච්ඡෙය්ය, පාරං ඵස්සෙය්ය, පාරං සච්ඡිකරෙය්යාති ‘අපාරා පාරං ගච්ඡෙය්ය.’"
                    },
                    {
                        "type": "paragraph",
                        "text": "**භාවෙන්තො මග්ගමුත්තම**න්ති: ‘මග්ගමුත්තමං’ වුච්චති අරියො අට්ඨඞ්ගිකො මග්ගො, සෙය්යථීදං: සම්මාදිට්ඨි -පෙ- සම්මාසමාධි. **මග්ගමුත්ත**මන්ති: මග්ගං අග්ගං සෙට්ඨං විසෙට්ඨං පාමොක්ඛං උත්තමං පවරං. **භාවෙන්තො**ති: භාවෙන්තො ආසෙවන්තො බහුලීකරොන්තොති ‘භාවෙන්තො මග්ගමුත්තමං’."
                    },
                    {
                        "type": "paragraph",
                        "text": "**මග්ගො සො පාරං ගමනායා**ති."
                    },
                    {
                        "type": "gatha",
                        "text": "1. මග්ගො පත්ථො පථො පජ්ජො{1} අඤ්ජසං වටුමායනං\nනාවා උත්තරසෙතු ච කුල්ලො ච භිසි සඞ්කමො.{2}",
                        "level": 1
                    },
                    {
                        "type": "paragraph",
                        "text": "**පාරං ගමනායා**ති: පාරං ගමනාය පාරං සම්පාපනාය පාරං සමනුපාපනාය ජරාමරණස්ස තරණායාති ‘මග්ගො සො පාරං ගමනාය. ‘"
                    },
                    {
                        "type": "paragraph",
                        "text": "**තස්මා පාරායනං ඉතී**ති: ‘තස්මා’ති තස්මා තංකාරණා තංහෙතු තප්පච්චයා තංනිදානා. ‘පාරං’ වුච්චති අමතං නිබ්බානං -පෙ- නිරොධො නිබ්බානං. ‘අයනං’ වුච්චති මග්ගො, **ඉතී** ති පදසන්ධි -පෙ- පදානුපුබ්බතාපෙතං ඉතී’ති. ‘තස්මා පාරායනං ‘ඉති’."
                    },
                    {
                        "type": "unindented",
                        "text": "තෙනෙතං වුච්චති:"
                    },
                    {
                        "type": "gatha",
                        "text": "“අපාරා පාරං ගච්ඡෙය්ය භාවෙන්තො මග්ගමුත්තමං\nමග්ගො සො පාරං ගමනාය තස්මා පරායනං ඉතීති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. පථො අද්ධො -ව, වි"
                    },
                    {
                        "type": "footnote",
                        "text": "2. උත්තරසෙතු පකුල්ලො සඞ්කමො-ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 426,
            "pali": {
                "entries": [
                    {
                        "type": "heading",
                        "text": "8. ",
                        "level": 1
                    },
                    {
                        "type": "gatha",
                        "text": "පාරායනමනුගායිස්සං (ඉච්චායස්මා පිඞ්ගියො)\n(යථා අද්දක්ඛි තථා අක්ඛාසි) විමලො භූරි මෙධසො\nනික්කාමො නිබ්බනො නාගො කිස්ස හෙතු මුසා භණෙ.",
                        "level": 1
                    },
                    {
                        "type": "paragraph",
                        "text": "**පාරායනමනුගායිස්සන්ති:** ගීතමනුගායිස්සං කථිතමනුකථයිස්සං,{1} භණිතමනුභණිස්සං, ලපිතමනුලපිස්සං, භාසිතමනුභාසිස්සන්ති ‘පාරායනමනුගායිස්සං’."
                    },
                    {
                        "type": "paragraph",
                        "text": "**ඉච්චායස්මා පිඞ්ගියො**ති ‘ඉච්චා’ ති පදසන්ධි -පෙ- පදානුපුබ්බතාපෙතං ‘ඉච්චාති’. **ආයස්මා**ති: පියවචනං ගරුවචනං සගාරවසප්පතිස්සාධිවචනමෙතං ‘ආයස්මා’ති. **පිඞ්ගියො**ති: තස්ස ථෙරස්ස නාමං සඞ්ඛා සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්ති බ්යඤ්ජනං අභිලාපොති ‘ඉච්චායස්මා පිඞ්ගියො’."
                    },
                    {
                        "type": "paragraph",
                        "text": "**යථා අද්දක්ඛි තථා අක්ඛාසී**ති: යථා අද්දක්ඛි තථා අක්ඛාසි, ආචික්ඛි දෙසෙසි පඤ්ඤපෙසි පට්ඨපෙසි විවරි විභජි උත්තානීඅකාසි පකාසෙසි. ‘සබ්බෙ සඞ්ඛාරා අනිච්චා’ති යථා අද්දක්ඛි තථා අක්ඛාසි ආචික්ඛි දෙසෙසි පඤ්ඤපෙසි පට්ඨපෙසි විවරි විභජි උත්තානී අකාසි පකාසෙසි. ‘සබ්බෙ සඞ්ඛාරා දුක්ඛාති -පෙ- යං කිඤ්චි සමුදයධම්මං සබ්බං තං නිරොධධම්ම’න්ති යථා අද්දක්ඛි තථා අක්ඛාසි, ආචික්ඛි දෙසෙසි පඤ්ඤපෙසි පට්ඨපෙසි විවරි විභජි උත්තානීඅකාසි පකාසෙසීති ‘යථා අද්දක්ඛි තථා අක්ඛාසි’."
                    },
                    {
                        "type": "paragraph",
                        "text": "**විමලො භූරි මෙධසො**ති: ‘විමලො’ති රාගො මලං, දොසො මලං, මොහො මලං, කොධො-උපනාහො -පෙ- සබ්බාකුසලාභිසංඛාරා මලා, තෙ මලා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා{2} ආයතිං අනුප්පාදධම්මා. තස්මා බුද්ධො අචලො{3}. විමලො, නිම්මලො, මලාපගතො, මලවිප්පහීනො මලවිප්පමුත්තො{4}. සබ්බමලවීතිවත්තො. ‘භූරි’ වුච්චති පඨවි{5}. භගවා තාය{6}. පඨවිසමාය පඤ්ඤාය විපුලාය විත්ථතාය සමන්නාගතො. ‘මෙධා’ වුච්චති පඤ්ඤා, “යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි.” භගවා ඉමාය මෙධාය පඤ්ඤාය උපෙතො සමුපෙතො උපාගතො සමුපාගතො උප්පන්නො සම්පන්නො{7} සමන්නාගතො තස්මා බුද්ධො සුමෙධසොති ‘විමලො භූරි මෙධසො.’"
                    }
                ],
                "footnotes": [
                    {
                        "type": "footnote",
                        "text": "1. කථිතමනුගායිස්සං-ස්යා"
                    },
                    {
                        "type": "footnote",
                        "text": "2. අනභාවං කතා-ම ඡ සං"
                    },
                    {
                        "type": "footnote",
                        "text": "3. අමලො බුද්ධො-ම ඡ සං"
                    },
                    {
                        "type": "footnote",
                        "text": "4. මලවිමුත්තො-ම ඡ සං"
                    },
                    {
                        "type": "footnote",
                        "text": "5. පථවි-ම ඡ සං"
                    },
                    {
                        "type": "footnote",
                        "text": "6. භගවා ඉමාය-ස්යා"
                    },
                    {
                        "type": "footnote",
                        "text": "7. සමුප්පන්නො-ම ඡ සං, ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 428,
            "pali": {
                "entries": [
                    {
                        "type": "paragraph",
                        "text": "**නික්කාමො නිබ්බනො නාගො**ති: ‘කාමා’ති: උද්දානතො ද්වෙ කාමා: වත්ථුකාමා ච කිලෙසකාමා ච. -පෙ- ඉමෙ වුච්චන්ති වත්ථුකාමා. -පෙ- ඉමෙ වුච්චන්ති කිලෙසකාමා. බුද්ධස්ස භගවතො වත්ථුකාමා පරිඤ්ඤාතා කිලෙසකාමා පහීනා, වත්ථුකාමානං පරිඤ්ඤාතත්තා කිලෙසකාමානං පහීනත්තා භගවා න කාමෙ කාමෙති න කාමෙ ඉච්ඡති න කාමෙ පත්ථෙති න කාමෙ පිහෙති න කාමෙ අභිජප්පෙති. යෙ කාමෙ කාමෙන්ති, කාමෙ ඉච්ඡන්ති, කාමෙ පත්ථෙන්ති, කාමෙ පිහෙන්ති, කාමෙ අභිජප්පෙන්ති, තෙ කාමකාමිනො රාගරාගිනො සඤ්ඤසඤ්ඤිනො. භගවා න කාමෙ කාමෙති න කාමෙ ඉච්ඡති, න කාමෙ පත්ථෙති, න කාමෙ පිහෙති, න කාමෙ අභිජප්පෙති, තස්මා බුද්ධො අකාමො නික්කාමො චත්තකාමො වන්තකාමො මුත්තකාමො පහීනකාමො පටිනිස්සට්ඨකාමො, වීතරාගො විගතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො, නිච්ඡාතො නිබ්බුතො සීතීභූතො සුඛපටිසංවෙදී බ්රහ්මභූතෙන අත්තනා විහරතීති ‘නික්කාමො’. **නිබ්බනො**ති: රාගො වනං, දොසො වනං, මොහො වනං, කොධො වනං, උපනාහො වනං -පෙ- සබ්බාකුසලාභිසංඛාරා වනා, තෙ වනා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. තස්මා බුද්ධො අවනො විවනො නිබ්බනො වනාපගතො වනවිප්පහීනො වනවිප්පමුත්තො{1} සබ්බවනවීතිවත්තොති ‘නිබ්බනො’. **නාගො**ති: නාගො භගවා, ආගුං නකරොතීති නාගො, න ගච්ඡතීති නාගො, න ආගච්ඡතීති නාගො -පෙ- එවං භගවා න ආගච්ඡතීති නාගොති’ නික්කාමො නිබ්බනො නාගො."
                    },
                    {
                        "type": "paragraph",
                        "text": "**කිස්ස හෙතු මුසා භණෙ**ති: ‘කිස්සහෙතූ’ති කිස්ස හෙතු, කිංහෙතු, කිංකාරණා කිංනිදානා, කිංපච්චයාති ‘කිස්ස හෙතු. මුසාභණෙති මුසා භණෙය්ය, කථෙය්ය දීපෙය්ය වොහරෙය්ය. **මුසා භණෙ**ති: මොසවජ්ජං භණෙය්ය මුසාවාදං භණෙය්ය, අනරියවාදං භණෙය්ය, ඉධෙකච්චො සභග්ගතො{2}වා පරිසගතො{3} වා ඤාතිමජ්ඣගතො වා පුගමජ්ඣගතො වා රාජකුලමජ්ඣගතො වා අභිනීතො සක්ඛිපුට්ඨො එහමෙහා පුරිස, යං ජානාසි තං වදෙහී’ති සො අජානං වා ආහ ‘ජානාමී’ති, ජානං වා ආහ ‘න ජානාමීති, අපස්සං වා ආහ ‘පස්සාමී’ති, පස්සං වා ආහ ‘න පස්සාමී’ති. ඉති අත්තහෙතු වා පරහෙතු වා ආමිසකිඤ්චික්ඛහෙතු වා සම්පජානමුසා භාසති,{a} ඉදං වුච්චති මොසවජ්ජං,"
                    }
                ],
                "footnotes": [
                    {
                        "type": "footnote",
                        "text": "1. වනවිමුත්තො-ම ඡ සං"
                    },
                    {
                        "type": "footnote",
                        "text": "2. සභාගතො-ම ඡ සං"
                    },
                    {
                        "type": "footnote",
                        "text": "3. පරිසාගතො-ම ඡ සං"
                    },
                    {
                        "type": "footnote",
                        "text": "a. මජ්ඣිමනිකාය-සාලෙය්යසුත්ත,\nතිකඞ්ගුත්තර-පුග්ගලවග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 430,
            "pali": {
                "entries": [
                    {
                        "type": "paragraph",
                        "text": "අපිච තීහාකාරෙහි මුසාවාදො හොති: පුබ්බෙවස්ස හොති මුසා භණිස්සන්ති භණන්තස්ස හොති ‘මුසාභණාමීති භණිතස්ස හොති ‘මුසා මයා භණිත’න්ති: ඉමෙහි තීහාකාරෙහි මුසාවාදො හොති. අපිච චතුහාකාරෙහි මුසාවාදො හොති: පුබ්බෙවස්ස හොති ‘මුසාභණිස්ස’න්ති භණන්තස්ස හොති ‘මුසා භණාමී’ති භණිතස්ස හොති ‘මුසා මයා භණිත’න්ති විනිධාය දිට්ඨිං. ඉමෙහි චතුහාකාරෙහි මුසාවාදො හොති."
                    },
                    {
                        "type": "paragraph",
                        "text": "අපිච පඤ්චහාකාරෙහි-ඡහාකාරෙහි-සත්තහාකාරෙහි-අට්ඨහාකාරෙහි මුසාවාදො හොති: පුබ්බෙවස්ස හොති ‘මුසා භණිස්සන්ති භණන්තස්ස හොති: ‘මුසා භණාමී’ති භණිතස්ස හොති ‘මුසා මයා භණිත’න්ති, විනිධාය දිට්ඨිං විනිධාය ඛන්තිං විනිධාය රුචිං විනිධාය සඤ්ඤං විනිධාය භාවං. ඉමෙහි අට්ඨහාකාරෙහි මුසාවාදො හොති **කිස්ස හෙතු මුසා භණෙති** **කිස්ස** හෙතු මුසා භණෙය්ය කථෙය්ය දීපෙය්ය වොහරෙය්යාති ‘කිස්ස හෙතු මුසා භණෙ’:"
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "පාරායනමනුගායිස්සං (ඉච්චායස්මා පිඞ්ගියො)\n(යථා අද්දක්ඛි තථා අක්ඛාසි) විමලො භූරි මෙධසො\nනික්කාමො නිබ්බනො නාගො කිස්ස හෙතු මුසා භණෙ”ති.",
                        "level": 1
                    },
                    {
                        "type": "heading",
                        "text": "9. ",
                        "level": 1
                    },
                    {
                        "type": "gatha",
                        "text": "පහීනමලමොහස්ස මානමක්ඛප්පහායිනො\nභන්දාහං කිත්තයිස්සාමි ගිරං වණ්ණුපසංහිතං.",
                        "level": 1
                    },
                    {
                        "type": "paragraph",
                        "text": "**පහීනමලමොහස්සාති** ‘මල’න්ති: රාගො මලං, දොසො මලං, මොහො මලං, මානො මලං, දිට්ඨි මලං, කිලෙසො මලං, සබ්බදුච්චරිතං මලං, සබ්බභවගාමීකම්මං මලං, **මොහොති**, “යං දුක්ඛෙ අඤ්ඤාණං -පෙ- අවිජ්ජාලඞ්ගී මොහො අකුසලමූලං, අයං වුච්චති මොහො. මලඤ්ච මොහො ච බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා, තස්මා බුද්ධො පහීනමලමොහොති ‘පහීනමල මොහස්ස’."
                    },
                    {
                        "type": "paragraph",
                        "text": "**මානමක්ඛප්පහායිනොති** ‘මානො’ති එකවිධෙන මානො: යා චිත්තස්ස උන්නති."
                    },
                    {
                        "type": "paragraph",
                        "text": "දුවිධෙන මානො: අත්තුක්කංසනමානො පරවම්භනමානො."
                    },
                    {
                        "type": "paragraph",
                        "text": "තිවිධෙන මානො: ‘සෙය්යොහමස්මී’ති මානො, සදිසො හමස්මී’ති මානො, ‘හීනො හමස්මී’ති මානො."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 432,
            "pali": {
                "entries": [
                    {
                        "type": "paragraph",
                        "text": "චතුබ්බිධෙන මානො: ලාභෙන මානං ජනෙති, යසෙන මානං ජනෙති පසංසාය මානං ජනෙති, සුඛෙන මානං ජනෙති."
                    },
                    {
                        "type": "paragraph",
                        "text": "පඤ්චවිධෙන මානො: ලාභීම්හි{1} මනාපිකානං රූපානන්ති මානං ජනෙති, ලාභීම්හි මනාපිකානං සද්දානං-ගන්ධානං-රසානං-ඵොට්ඨබ්බානන්ති. මානං ජනෙති."
                    },
                    {
                        "type": "paragraph",
                        "text": "ඡබ්බිධෙන මානො: චක්ඛුසම්පදාය මානං ජනෙති, සොතසම්පදාය-ඝානසම්පදාය -ජිව්හාසම්පදාය-කායසම්පදාය-මනොසම්පදාය මානං ජනෙති."
                    },
                    {
                        "type": "paragraph",
                        "text": "සත්තවිධෙන මානො: මානො අතිමානො මානාතිමානො ඔමානො අධිමානො අස්මීමානො මිච්ඡාමානො."
                    },
                    {
                        "type": "paragraph",
                        "text": "අට්ඨවිධෙන මානො: ලාභෙන මානං ජනෙති, අලාභෙන ඔමානං ජනෙති, යසෙන මානං ජනෙති, අයසෙන ඔමානං ජනෙති, පසංසාය මානං ජනෙති, නින්දාය ඔමානං ජනෙති, සුඛෙන මානං ජනෙති, දුක්ඛෙන ඔමානං ජනෙති."
                    },
                    {
                        "type": "paragraph",
                        "text": "නවවිධෙන මානො: සෙය්යස්ස සෙය්යො හමස්මී’ති මානො, ‘සෙය්යස්ස සදිසොහමස්මී’ති මානො, ‘සෙය්යස්ස හීනොහමස්මීති මානො, ‘සදිසස්ස සෙය්යොහමස්මී’ති මානො, ‘සදිසස්ස සදිසොහමස්මීති මානො, ‘සදිසස්ස හීනොහමස්මී’ති මානො, ‘හීනස්ස සෙය්යොහමස්මී’ති මානො, ‘හීනස්ස සදිසොහමස්මී’ති මානො, ‘හීනස්ස හීනොහමස්මී’ති මානො.{2}"
                    },
                    {
                        "type": "paragraph",
                        "text": "දසවිධෙන මානො: ඉධෙකච්චො මානං ජනෙති ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභානෙන වා අඤ්ඤතරඤ්ඤතරෙන වා වත්ථුනා."
                    },
                    {
                        "type": "paragraph",
                        "text": "‘යො එවරූපො මානො මඤ්ඤනා මඤ්ඤිතත්තං උන්නති උන්නමො ධජො සම්පග්ගාහො කෙතුකම්යතා චිත්තස්ස. අයං වුච්චති මානො."
                    }
                ],
                "footnotes": [
                    {
                        "type": "footnote",
                        "text": "1. ලාභිම්භ-ව, වි, ක"
                    },
                    {
                        "type": "footnote",
                        "text": "2. අවමානො අස්මිමානො-ව, වි, ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 434,
            "pali": {
                "entries": [
                    {
                        "type": "paragraph",
                        "text": "**මක්ඛොති**: ‘යො මක්ඛො මක්ඛායනා මක්ඛායිතත්තං නිට්ඨුරියං නිට්ඨුරියකම්මං අයං වුච්චති මක්ඛො. බුද්ධස්ස භගවතො මානො ච මක්ඛො ච පහීනා, උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. තස්මා බුද්ධො මානමක්ඛප්පහායීති ‘මානමක්ඛප්පහායිනො’."
                    },
                    {
                        "type": "paragraph",
                        "text": "**හන්දාහං කිත්තයිස්සාමි ගිරං වණ්ණුපසංහිත**න්ති-‘හන්දාහ’න්ති: පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතාපෙතං{1} ‘හන්දාහ’න්ති**. කිත්තයිස්සාමි ගිරං වණ්ණුපසංහිත**න්ති: වණ්ණෙන උපෙතං සමුපෙතං උපගතං සමුපගතං උප්පන්නං සමුප්පන්නං සමන්නාගතං. වාචං ගිරං බ්යප්පථං උදීරණං කිත්තයිස්සාමි දෙසිස්සාමි{2} පඤ්ඤපෙස්සාමි පට්ඨපෙස්සාමි විවරිස්සාමි විභජිස්සාමි උත්තානීකරිස්සාමි පකාසිස්සාමීති ‘හන්දාහං කිත්තයිස්සාමි ගිරං වණ්ණුපසංහිතං.’"
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“පහීන මලමොහස්ස මානමක්ඛප්පහායිනො\nහන්දාහං කිත්තයිස්සාමි ගිරං වණ්ණුපසංහිත”න්ති.",
                        "level": 2
                    },
                    {
                        "type": "heading",
                        "text": "10",
                        "level": 1
                    },
                    {
                        "type": "gatha",
                        "text": "තමොනුදො බුද්ධො සමන්තචක්ඛු\nලොකන්තගූ සබ්බභවාතිවත්තො,\nඅනාසවො සබ්බදුක්ඛප්පහීනො\nසච්චභයො බ්රහ්මෙ උපාසිතො{3} මෙ.",
                        "level": 2
                    },
                    {
                        "type": "paragraph",
                        "text": "**තමොනුදො බුද්ධො සමන්තචක්ඛූ**ති-‘තමොනුදො’ති: රාගතමං දොසතමං මොහතමං මානතමං දිට්ඨිතමං කිලෙසතමං දුච්චරිතතමං අන්ධකරණං අචක්ඛුකරණං{4} අඤ්ඤාණකරණං පඤ්ඤානිරොධිකං විඝාතපක්ඛිකං අනිබ්බානසංවත්තනිකං නුදි පනුදි පජහි විනොදෙසි බ්යන්තිඅකාසි අනභාවං ගමෙසි. **බුද්ධො**ති “යො සො භගවා -පෙ- සච්ඡිකා පඤ්ඤත්ති යදිදං බුද්ධොති. ‘සමන්තචක්ඛු’ වුච්චති සබ්බඤ්ඤුතඤාණං -පෙ- තථාගතො තෙන සමන්තචක්ඛූති. ’තමොනුදො බුද්ධො සමන්තචක්ඛු.’"
                    }
                ],
                "footnotes": [
                    {
                        "type": "footnote",
                        "text": "1. පදානුපුබ්බතාමෙතං -ව-වි-ක"
                    },
                    {
                        "type": "footnote",
                        "text": "2. සම්පන්නං -ව-වි-ක, ම ඡ සං"
                    },
                    {
                        "type": "footnote",
                        "text": "3. බ්රහ්මුපාසිතො-ස්යා\nපොත්ථකෙසුනත්ථි"
                    },
                    {
                        "type": "footnote",
                        "text": "4. අච්චක්ඛුකරණං-ම ඡ සං ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 436,
            "pali": {
                "entries": [
                    {
                        "type": "paragraph",
                        "text": "**ලොකන්තගූ සබ්බභවාතිවත්තොති**-‘ලොකො’ති: එකොලොකො: භවලොකො."
                    },
                    {
                        "type": "paragraph",
                        "text": "ද්වෙ ලොකා: භවලොකො ච සම්භවලොකො ච, සම්පත්තිභවලොකො ච සම්පත්තිසම්භවලොකො ච, විපත්තිභවලොකො ච විපත්තිසම්භවලොකො ච."
                    },
                    {
                        "type": "gatha",
                        "text": "තයො ලොකා: තිස්සො වෙදනා.\nචත්තාරො ලොකා: චත්තාරො ආහාරා.\nපඤ්චලොකා: පඤ්චූපාදානක්ඛන්ධා.\nඡ ලොකා: ඡ අජ්ඣත්තිකානි ආයතනානි.\nසත්ත ලොකා: සත්ත විඤ්ඤාණට්ඨිතියො.\nඅට්ඨ ලොකා: අට්ඨ ලොකධම්මා.\nනවලොකා: නව සත්තාවාසා.\nදසලොකා: දස ආයතනානි.\nද්වාදසලොකා: ද්වාදසායතනානි.\nඅට්ඨාරස ලොකා: අට්ඨාරස ධාතුයො.",
                        "level": 1
                    },
                    {
                        "type": "paragraph",
                        "text": "**ලොකන්ත**ගූති: භගවා ලොකස්ස අන්තගතො, අන්තප්පත්තො, කොටිගතො කොටිප්පත්තො, නිබ්බානගතො, නිබ්බානප්පත්තො, සො වුත්ථවාසො චිණ්ණචරණො -පෙ- ජාතිමරණසංසාරො-නත්ථි තස්ස පුනබ්භවො”ති ලොකන්තගූ. **සබ්බභවාතිවත්තොති** ‘භවා’ති ද්වෙ භවා: කම්මභවො ච පටිසන්ධිකො ච පුනබ්භවො. කතමො කම්මභවො: පුඤ්ඤාභිසංඛාරො අපුඤ්ඤාභිසංඛාරො ආනෙඤ්ජාභිසංඛාරො, අයං කම්මභවො. කතමො පටිසන්ධිකො පුනබ්භවො: පටිසන්ධිකා රූපං{1} වෙදනා සඤ්ඤා සඞ්ඛාරා විඤ්ඤාණං, අයං පටිසන්ධිකො පුනබ්භවො. භගවා කම්මභවං ච පටිසන්ධිකං ච පුනබ්භවං අතිවත්තො අතික්කන්තො වීතිවත්තොති ලොකන්තගූ සබ්බභවාති වත්තො.’"
                    },
                    {
                        "type": "paragraph",
                        "text": "**අනාසවො සබ්බදුක්ඛප්පහීනො**ති ‘අනාසවො’ති: චත්තාරො ආසවා: කාමාසවො භවාසවො දිට්ඨාසවො අවිජ්ජාසවො. තෙ ආසවා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. තස්මා බුද්ධො අනාසවො. **සබ්බදුක්ඛප්පහීනො**ති: සබ්බං තස්ස පටිසන්ධිකං ජාතිදුක්ඛං ජරාදුක්ඛං ව්යාධිදුක්ඛං මරණදුක්ඛං සොකපරිදෙවදුක්ඛදොමනස්සුපායාසදුක්ඛං -පෙ- දිට්ඨිබ්යසනං දුක්ඛං පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪං, තස්මා බුද්ධො සබ්බදුක්ඛප්පහීනොති ‘අනාසවො සබ්බදුක්ඛප්පහීනො.’"
                    }
                ],
                "footnotes": [
                    {
                        "type": "footnote",
                        "text": "1. රූපා-ම ඡ සං ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 438,
            "pali": {
                "entries": [
                    {
                        "type": "paragraph",
                        "text": "**සච්චව්හයො බ්රහ්මෙ උපාසිතො මෙ**ති-‘සච්චව්හයො’ති: සච්චව්හයො සදිසනාමො සදිසව්හයො සච්චසදිසව්හයො, විපස්සී භගවා සිඛී භගවා වෙස්සගූ භගවා කකුසන්ධො භගවා කොනාගමනො භගවා කස්සපො භගවා, තෙ බුද්ධො භගවන්තො සදිසනාමා, සදිසව්හයා, භගවාපි සක්යමුනි තෙසං බුද්ධානං භගවන්තානං සදිසනාමො සදිසව්හයො. තස්මා බුද්ධො සච්චව්හයො. **බ්රහ්මෙ උපාසිතො මෙති**: සො මයා භගවා ආසිතො උපාසිතො පයුරුපාසිතො පරිපුච්ඡිතො පරිපඤ්හිතොති ‘සච්චව්හයො බ්රහ්මෙ උපාසිතො මෙ’."
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“තමොනුදො බුද්ධො සමන්තචක්ඛු\nලොකන්තගූ සබ්බභවාතිවත්තො,\nඅනාසවො සබ්බදුක්ඛප්පහීනො\nසච්චව්හයො බ්රහ්මෙ උපාසිතො මෙ”ති.",
                        "level": 2
                    },
                    {
                        "type": "heading",
                        "text": "11. ",
                        "level": 1
                    },
                    {
                        "type": "gatha",
                        "text": "ද්විජො{1} යථා කුබ්බනකං පහාය\nබහුප්ඵලං කානනමා වසෙය්ය,\nඑවම්පහං{2} අප්පදස්සෙ පහාය\nමහොදධිං හංසොරිව අජ්ඣපත්තො,{3}",
                        "level": 2
                    },
                    {
                        "type": "paragraph",
                        "text": "**ද්විජො යථා කුබ්බනකං පහාය බහුප්ඵලං කානනමාවසෙය්යා**ති-‘ද්විජො’ වුච්චති පක්ඛි. කිං කාරණා ද්විජො වුච්චති පක්ඛි: ද්වික්ඛත්තුං ජායතීති ද්විජො මාතුකුච්ඡිම්හා ච අණ්ඩ කොසම්හා ච, තංකාරණා ද්විජො වුච්චති පක්ඛීති ද්විජො. **යථා කුබ්බනකං පහායාති**: යථා ද්විජො කුබ්බනකං රිත්තවනකං පරිත්තකං වනං{4} අප්පඵලං අප්පභක්ඛං අප්පොදකං පහාය ජහිත්වා අතික්කමිත්වා සමතික්කමිත්වා වීතිවත්තෙත්වා අඤ්ඤං බහුප්ඵලං බහුභක්ඛං බහුරුක්ඛං බහූදකං මහන්තං කානනං වනසණ්ඩං අධිගච්ඡෙය්ය වින්දෙය්ය පටිලභෙය්ය, තස්මිං ච වනසණ්ඩෙ වාසං කප්පෙය්යාති-දිජො යථා කුබ්බනකං පහාය බහුප්ඵලං කානනමාවසෙය්ය’."
                    }
                ],
                "footnotes": [
                    {
                        "type": "footnote",
                        "text": "1. දිජො-ම. ඡ. සං ස්යා"
                    },
                    {
                        "type": "footnote",
                        "text": "2. එවමහං-ම ඡ සං -ව-වි-ක."
                    },
                    {
                        "type": "footnote",
                        "text": "3. හංසොරිවජ්ඣපත්තො-පන. ස්යා"
                    },
                    {
                        "type": "footnote",
                        "text": "4. පරිත්තවහකං අප්පඵලං-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 440,
            "pali": {
                "entries": [
                    {
                        "type": "paragraph",
                        "text": "**එවම්පහං අප්පදස්සෙ පහාය මහොදධිං හංසොරිව අජ්ඣපත්තොති**-‘එව’න්ති ඔපම්මසම්පටිපාදනං, **අප්පදස්සෙ පහායාති:** යො ච බාවරි බ්රාහ්මණො යෙ චඤ්ඤෙ තස්ස ආචරියා බුද්ධං භගවන්තං උපාදාය අප්පදස්සා, පරිත්තදස්සා ථොකදස්සා ඔමකදස්සා ලාමකදස්සා ඡත්තකදස්සා වා{1} තෙ අප්පදස්සෙ පරිත්තදස්සෙ ථොකදස්සෙ ඔමකදස්සෙ ලාමකදස්සෙ ඡත්තකදස්සෙ පහාය පජහිත්වා අතික්කමිත්වා සමතික්කමිත්වා වීතිවත්තෙත්වා බුද්ධං භගවන්තං අප්පමාණදස්සං අග්ගදස්සං සෙට්ඨදස්සං විසෙට්ඨදස්සං පාමොක්ඛදස්සං උත්තමදස්සං පවරදස්සං අසමං අසමසමං අප්පටිසමං අප්පටිභාගං අප්පටිපුග්ගලං දෙවාතිදෙවං නරාසභං පුරිසසීහං පුරිසනාගං පුරිසාජඤ්ඤං පුරිසනිසභං පුරිසධොරය්හං දසබලධාරිං{2} අධිගච්ඡිං වින්දිං පටිලභිං යථා වා හංසො මහන්තං මානසකං වා{3} සරං අනොතත්තං වා දහං මහාසමුද්දං වා අක්ඛොභං අමිතොදකං ජලරාසිං අධිගච්ඡෙය්ය වින්දෙය්ය පටිලභෙය්ය, එවමෙවං බුද්ධං භගවන්තං අක්ඛොහං අමිතතෙජං පභින්නඤාණං විවටචක්ඛුං{4} පඤ්ඤාපභෙදකුසලං අධිගතපටිසම්භිදං චතුවෙසාරජ්ජප්පත්තං සද්ධාධිමුත්තං සෙතපච්චත්තං අද්වයභාණිං තාදිං තථාපටිඤ්ඤං අපරිත්තං මහන්තං ගම්භීරං අප්පමෙය්යංදුප්පරියොගාහංපහූතරතනංසාගරසමං ඡළඞ්ගුපෙක්ඛාය සමන්නාගතං අතුලං විපුලං අප්පමෙය්යං තං තාදිසං පවදතං මග්ගවාදිනං මෙරුමිව නාගානං ගරුළමිව ද්විජානං සීහමිව මිගානං උදධිමිව අණ්ණවානං{5} අධිගච්ඡිංතං සත්ථාරං ජිනපවරං මහෙසින්ති ‘එවම්පහං අප්පදස්සෙ පහාය මහොදධිං හංසොරිව අජ්ඣපත්තො’."
                    },
                    {
                        "type": "unindented",
                        "text": "තෙනාහ ථෙරො පිංගියො:"
                    },
                    {
                        "type": "gatha",
                        "text": "ද්විජො යථා කුබ්බනකං පහාය\nබහුප්ඵලං කානනං ආවසෙය්ය,\nඑවම්පහං අප්පදස්සෙ පහාය\nමහොදධිං හංසොරිව අජ්ඣපත්තො’ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ජතුක්කදස්සා-ම ඡ සං.\nජතුක්කදස්සා-ස්යා\nජතුකදස්සා-සී"
                    },
                    {
                        "type": "footnote",
                        "text": "2. දසබලං තාදිං-ස්යා."
                    },
                    {
                        "type": "footnote",
                        "text": "3. මානුසකතං වා-ස්යා."
                    },
                    {
                        "type": "footnote",
                        "text": "4. විවත්ත චක්ඛුං-පන"
                    },
                    {
                        "type": "footnote",
                        "text": "5. අන්වයභාණිං-ව වි ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 442,
            "pali": {
                "entries": [
                    {
                        "type": "heading",
                        "text": "12. ",
                        "level": 1
                    },
                    {
                        "type": "gatha",
                        "text": "යෙ මෙ පුබ්බෙ වියාකංසු\nහුරං ගොතමසාසනා\nඉච්චාසි ඉති භවිස්සති\nසබ්බං තං ඉතිහීතිහං\nසබ්බං තං තක්කවඩ්ඪනං.",
                        "level": 2
                    },
                    {
                        "type": "paragraph",
                        "text": "**යෙ මෙ පුබ්බෙ වියාකංසූ**ති ‘යෙ’ති යො ච බාවරි බ්රාහ්මණො යෙ චඤ්ඤෙ තස්ස ආචරියා, තෙ සකං දිට්ඨිං සකං ඛන්තිං සකං රුචිං සකං ලද්ධිං සකං අජ්ඣාසයං සකං අධිප්පායං වියාකංසු ආචික්ඛිංසු දෙසයිංසු පඤ්ඤපිංසු පට්ඨපිංසු විවරිංසු විභජිංසු උත්තානීඅකංසු පකාසෙසුන්ති ‘යෙ මෙ පුබ්බෙ වියාකංසු.’"
                    },
                    {
                        "type": "paragraph",
                        "text": "**හුරං ගොතමසාසනාති**: හුරං ගොතමසාසනා පරං ගොතම සාසනා පුරෙ ගොතමසාසනා පඨමතරං ගොතමසාසනා බුද්ධසාසනා ජිනසාසනා තථාගතසාසනා දෙවාතිදෙවසාසනා අරහන්තසාසනාති ‘හුරං ගොතමසාසනා, ‘"
                    },
                    {
                        "type": "paragraph",
                        "text": "**ඉච්චාසි ඉති භවිස්සතී**ති එවං කිර ආසි, එවං කිර භවිස්සතීති ‘ඉච්චාසි ඉති භවිස්සති,’"
                    },
                    {
                        "type": "paragraph",
                        "text": "**සබ්බං තං ඉතිහීතිහන්ති**: සබ්බං තං ඉතිහීතිහං ඉතිකිරාය පරම්පරාය පිටකසම්පදාය තක්කහෙතු නයහෙතු ආකාරපරිවිතක්කෙන දිට්ඨිනිජ්ඣානක්ඛන්තියා න සාමං සයං අභිඤ්ඤාතං න අත්තපච්චක්ඛං ධම්මං කථයිංසූති ‘සබ්බං තං ඉතිහීතිහං’:"
                    },
                    {
                        "type": "paragraph",
                        "text": "**සබ්බං තං තක්කවඩ්ඪනන්ති**: සබ්බං තං තක්කවඩ්ඪනං විතක්කවඩ්ඪනං සංකප්පවඩ්ඪනං කාමවිතක්කවඩ්ඪනං ව්යාපාදවිතක්කවඩ්ඪනං විහංසාවිතක්කවඩ්ඪනං ඤාතිවිතක්කවඩ්ඪනං ජනපදවිතක්කවඩ්ඪනං අමරාවිතක්කවඩ්ඪනං පරානුද්දයතාපටිසංයුත්තවිතක්කවඩ්ඪනං ලාභසක්කාරසිලොකපටිසංයුත්තවිතක්කවඩ්ඪනං අනවඤ්ඤත්තිපටිසංයුත්තවිතක්කවඩ්ඪනන්ති ‘සබ්බං තං තක්කවඩ්ඪනං’"
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "යෙ මෙ පුබ්බෙ වියාකංසු\nහුරං ගොතමසාසනා,\nඉච්චාසි ඉති භවිස්සති\nසබ්බං තං ඉතිහීතිහං\nසබ්බං තං තක්කවඩ්ඪනන්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. දෙවසාසනා-ස්යා, ම ඡ සං නත්ථි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 444,
            "pali": {
                "entries": [
                    {
                        "type": "heading",
                        "text": "13. ",
                        "level": 1
                    },
                    {
                        "type": "gatha",
                        "text": "එකො තමොනුදාසීනො\nජුතිමා සො පභඞ්කරො\nගොතමො භූරිපඤ්ඤාණො\nගොතමො භූරිමෙධසො.",
                        "level": 2
                    },
                    {
                        "type": "paragraph",
                        "text": "**එකො තමොනුදොසිනො**ති-‘එකො’ති භගවා පබ්බජ්ජාසඞ්ඛාතෙන එකො, අදුතියට්ඨෙන එකො, තණ්හාය පහානට්ඨෙන එකො, එකන්තවීතරාගොති එකො, එකන්තවීතදොසොති එකො, එකන්තවීතමොහොති එකො, එකන්තනික්කිලෙසොති එකො, එකායනමග්ගගතොති එකො, එකං අනුත්තරං සම්මාසම්බොධිං අභිසම්බුද්ධොති එකො."
                    },
                    {
                        "type": "paragraph",
                        "text": "කථං භගවා පබ්බජ්ජාසඞ්ඛාතෙන එකො: භගවා දහරොව සමානො සුසු කාළකෙසො භද්රෙන යොබ්බනෙන සමන්නාගතො පඨමෙන වයසා අකාමකානං මාතාපිතුන්නං{1} අස්සුමුඛානං රුදත්තානං විලපන්තානං ඤාතිසඞ්ඝං පහාය සබ්බං ඝරාවාසපළිබොධං ඡින්දිත්වා පුත්තදාරපළිබොධං ඡින්දිත්වා ඤාතිපළිබොධං ඡින්දිත්වා මිත්තාමච්චපළිබොධං ඡින්දිත්වා කෙසමස්සුං ඔහාරෙත්වා කාසායානි වත්ථානි අච්ඡාදෙත්වා අගාරස්වා අනගාරියං පබ්බජිත්වා අකිඤ්චනභාවං උපගන්ත්වා එකො චරති විහරති ඉරීයති වත්තෙති පාලෙති යපෙති යාපෙතීති ‘එවං භගවා පබ්බජ්ජා සඞ්ඛාතෙන එකො.’"
                    },
                    {
                        "type": "paragraph",
                        "text": "කථං භගවා අදුතියට්ඨෙන එකො: එවං පබ්බජිතො සමානො එකො අරඤ්ඤෙ වනපත්ථානි පන්තානි සෙනාසනානි පටිසෙවති අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි{2} පටිසල්ලානසාරුප්පානි. සො එකො චරති එකො ගච්ඡති, එකො තිට්ඨති, එකො සෙය්යං කප්පෙති, එකො ගාමං පිණ්ඩාය පවිසති, එකො පටික්කමති, එකො රහො නිසීදති, එකො චඞ්කමං අධිට්ඨාති, එකො චරති, විහරති ඉරීයති වත්තෙති පාලෙති යපෙති යාපෙතීති එවං භගවා අදුතියට්ඨෙන එකො."
                    },
                    {
                        "type": "paragraph",
                        "text": "කථං භගවා තණ්හාය පහානට්ඨෙන එකො: සො එවං එකො අදුතියො අප්පමත්තො ආතාපී පහිතත්තො විහරන්තො නජ්ජා නෙරඤ්ජරාය තීරෙ බොධිරුක්ඛමූලෙ මහාපධානං පදහන්තො මාරං සසෙනං කණ්හං නමුචිං පමත්තබන්ධුං විධමෙත්වා තණ්හාජාලිනිං විසටං{3} විසත්තිකං පජහි විනොදෙසි බ්යන්තී අකාසි, අනභාවං ගමෙසි."
                    }
                ],
                "footnotes": [
                    {
                        "type": "footnote",
                        "text": "1. මාතාපිතූනං-ම ඡි ස"
                    },
                    {
                        "type": "footnote",
                        "text": "2. මනුස්සරාහස්සෙය්යකානි-ම ඡි සං"
                    },
                    {
                        "type": "footnote",
                        "text": "3. සරිතං-ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 446,
            "pali": {
                "entries": [
                    {
                        "type": "gatha",
                        "text": "1. “තණ්හා දුතියො පුරිසො දීඝමද්ධාන සංසරං\nඉත්ථභාවඤ්ඤථාභාවං සංසාරං නාතිවත්තති,",
                        "level": 1
                    },
                    {
                        "type": "gatha",
                        "text": "2. එතමාදීනවං ඤත්වා තණ්හං දුක්ඛස්ස සම්භවං\nවීතතණ්හො අනාදානො සතො භික්ඛු පරිබ්බජෙ”ති.{a}",
                        "level": 1
                    },
                    {
                        "type": "paragraph",
                        "text": "එවං භගවා තණ්හාය පහානට්ඨෙන එකො."
                    },
                    {
                        "type": "paragraph",
                        "text": "කථං භගවා ‘එකන්තවීතරාගො’ති එකො: රාගස්ස පහීනත්තා එකන්තවීතරාගොති එකො. දොසස්ස පහීනත්තා එකන්තවීතදොසොති එකො, මොහස්ස පහීනත්තා එකන්තවීතමොහොති එකො, කිලෙසානං පහීනත්තා එකන්තනික්කිලෙසොති එකො."
                    },
                    {
                        "type": "paragraph",
                        "text": "කථං භගවා එකායනමග්ගං ගතොති එකො: එකායනමග්ගො වුච්චති චත්තාරො සතිපට්ඨානා -පෙ- අරියො අට්ඨඞ්ගිකො මග්ගො."
                    },
                    {
                        "type": "gatha",
                        "text": "3. “එකායනං ජාතිඛයන්තදස්සී\nමග්ගං පජානාති හිතානුකම්පී,\nඑතෙන මග්ගෙන තරිංසු පුබ්බෙ\nතරිස්සන්ති යෙ ච තරන්ති ඔඝ”න්ති.{b}",
                        "level": 2
                    },
                    {
                        "type": "paragraph",
                        "text": "එවං භගවා එකායනමග්ගං ගතොති එකො."
                    },
                    {
                        "type": "paragraph",
                        "text": "කථං භගවා එකො අනුත්තරං සම්මාසම්බොධිං අභිසම්බුද්ධොති එකො: ‘බොධි වුච්චති චතුසු මග්ගෙසු ඤාණං’ පඤ්ඤා පඤ්ඤින්ද්රියං පඤ්ඤාබලං -පෙ- ධම්මවිචයසම්බොජ්ඣඞ්ගො වීමංසා විපස්සනා සම්මාදිට්ඨි. භගවා තෙන බොධිඤාණෙන ‘සබ්බෙ සඞ්ඛාරා අනිච්චා’ති බුජ්ඣි, ‘සබ්බෙ සඞ්ඛාරා දුක්ඛා’ති බුජ්ඣි, ‘සබ්බෙ ධම්මා අනත්තා’ති බුජ්ඣි. -පෙ- ‘යං කිඤ්චි සමුදයධම්මං සබ්බං තං නිරොධධම්ම’න්ති බුජ්ඣ."
                    },
                    {
                        "type": "paragraph",
                        "text": "අථවා යං බුජ්ඣිතබ්බං අනුබුජ්ඣිතබ්බං පටිබුජ්ඣිතබ්බං සම්බුජ්ඣිතබ්බං අධිගන්තබ්බං ඵස්සිතබ්බං සච්ඡිකාතබ්බං සබ්බං තං තෙන බොධි ඤාණෙන බුජ්ඣි අනුබුජ්ඣි පටිබුජ්ඣි සම්බුජ්ඣි අධිගච්ඡි ඵස්සි{1} සච්ඡාකාසි. එවං භගවා ‘එකො අනුත්තරං සම්මාසම්බොධිං අභිසම්බුද්ධො’ති එකො."
                    }
                ],
                "footnotes": [
                    {
                        "type": "footnote",
                        "text": "1. ඵස්සෙසි-ම ඡ සං\nඵුසෙසි-ස්යා"
                    },
                    {
                        "type": "footnote",
                        "text": "a. ඉතිවුත්තක පාලි\nචතුක්කඞ්ගුත්තර භණ්ඩගාම වග්ග\nසුත්ත නිපාත දවසතානුපස්සනා සුත්ත"
                    },
                    {
                        "type": "footnote",
                        "text": "b. සතිපට්ඨාන සං නාලන්ද වග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 448,
            "pali": {
                "entries": [
                    {
                        "type": "paragraph",
                        "text": "**තමොනුදො**ති: භගවා රාගතමං දොසතමං මොහතමං දිට්ඨිතමං කිලෙසතමං දුච්චරිතතමං අන්ධකරණං අචක්ඛුකරණං අඤ්ඤාණකරණං පඤ්ඤානිරොධිකං විඝාතපක්ඛිකං අනිබ්බානසංවත්තනිකං පනුදි නුදි පජහි විනොදෙසි බ්යන්තීකාසි{1} අනභාවං ගමෙසි. **ආසීනො**ති: නිසින්නො භගවා පාසාණකෙ චෙතියෙති ‘ආසීනො.’"
                    },
                    {
                        "type": "gatha",
                        "text": "4. නගස්ස පස්සෙ ආසීනං මුනිං දුක්ඛස්ස පාරගුං\nසාවකා පයුරුපාසන්ති තෙවිජ්ජා මච්චුහායිනො”ති{a}",
                        "level": 1
                    },
                    {
                        "type": "paragraph",
                        "text": "එවම්පි භගවා ආසීනො. අථවා භගවා අප්පොස්සුක්කපටිප්පස්සද්ධත්තා ආසීනො, සො වුත්ථවාසො චිණ්ණචරණො -පෙ- ජාතිමරණසංසාරො-නත්ථි තස්ස පුනබ්භවො”ති එවම්පි භගවා ආසීනොති ‘එකො තමොනුදාසීනො. ‘"
                    },
                    {
                        "type": "paragraph",
                        "text": "**ජුතිමා සො පභඞ්කරොති**-‘ජුතිමා’ති ජුතිමා මතිමා පණ්ඩිතො පඤ්ඤවා බුද්ධිමා ඤාණී විභාවී මෙධාවී. **පභඞ්කරො**ති: පභඞ්කරො ආලොකකරො ඔභාසකරො දීපඞ්කරො පදීපඞ්කරො{2} උජ්ජොතකරො{3} පජ්ජොතකරො{4}ති ‘ජුතිමා සො පභඞ්කරො’."
                    },
                    {
                        "type": "paragraph",
                        "text": "**ගොතමො භූරිපඤ්ඤාණො**ති: ගොතමො භූරිපඤ්ඤාණො ඤාණපඤ්ඤාණො{5} පඤ්ඤාධජො පඤ්ඤාකෙතු පඤ්ඤාධිපතෙය්යො විචයබහුලො පවිචයබහුලො පෙක්ඛායනබහුලො{6} සමෙක්ඛායනබහුලො{7} විභූතවිහාරී තච්චරිතො තබ්බහුලො තග්ගරුකො තන්නින්නො තප්පොනො තප්පබ්භාරො තදධිමුත්තො තදධිපතෙය්යො."
                    },
                    {
                        "type": "gatha",
                        "text": "5. “ධජො රථස්ස පඤ්ඤාණං ධූමො පඤ්ඤාණමග්ගිනො\nරාජා රට්ඨස්ස පඤ්ඤාණං භත්තා පඤ්ඤාණමිත්ථියා”ති.{b}",
                        "level": 1
                    },
                    {
                        "type": "paragraph",
                        "text": "එවමෙව ගොතමො භූරිපඤ්ඤාණො ඤාණපඤ්ඤාණො පඤ්ඤාධජො පඤ්ඤාකෙතු පඤ්ඤාධිපතෙය්යො විචයබහුලො පවිචයබහුලො පෙක්ඛායනබහුලො සමෙක්ඛායනබහුලො{7} විභූතවිහාරී තච්චරිතො තබ්බහුලො තග්ගරුකො තන්නින්නො තප්පොනො තප්පබ්භාරො තදධිමුත්තො තදධිපතෙය්යොති ‘ගොතමො භූරිපඤ්ඤාණො,."
                    }
                ],
                "footnotes": [
                    {
                        "type": "footnote",
                        "text": "1. බ්යන්තීමකාසී-ස්යා"
                    },
                    {
                        "type": "footnote",
                        "text": "2. පදීපකරො-ම ඡ සං"
                    },
                    {
                        "type": "footnote",
                        "text": "3. උජ්ජොතංකරො-පන"
                    },
                    {
                        "type": "footnote",
                        "text": "4. පජ්ජොතංකරො-පන"
                    },
                    {
                        "type": "footnote",
                        "text": "5. ඤාණපඤ්ඤාතො-සු."
                    },
                    {
                        "type": "footnote",
                        "text": "6. ඔක්ඛායන බහුලො-ම ඡ සං, ස්යා."
                    },
                    {
                        "type": "footnote",
                        "text": "7. සමොක්ඛායන ධම්මො-ම ඡ සං-ස්යා."
                    },
                    {
                        "type": "footnote",
                        "text": "a. වඞ්ගිසසංයුත්ත-මොග්ගල්ලානසුත්ත"
                    },
                    {
                        "type": "footnote",
                        "text": "b. දෙවතාසංයුත්ත-රථසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 450,
            "pali": {
                "entries": [
                    {
                        "type": "paragraph",
                        "text": "**ගොතමො භූරිමෙධසො**ති-‘භූරි’ වුච්චති පඨවී{1} භගවා තාය පඨවිසමාය පඤ්ඤාය විපුලාය විත්ථතාය සමන්නාගතො. ‘මෙධා’ වුච්චති පඤ්ඤා. යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි” භගවා ඉමාය මෙධාය උපෙතො සමුපෙතො උපාගතො සමුපාගතො උප්පන්නො සම්පන්නො{2} සමන්නාගතො. තස්මා බුද්ධො සුමෙධසොති{2} ‘ගොතමො භූරිමෙධසො’."
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“එකො තමොනුදාසීනො\nජුතිමා සො පභඞ්කරො,\nගොතමො භූරිපඤ්ඤාණො\nගොතමො භූරිමෙධසො”ති.",
                        "level": 2
                    },
                    {
                        "type": "heading",
                        "text": "14",
                        "level": 1
                    },
                    {
                        "type": "gatha",
                        "text": "යො මෙ ධම්මමදෙසෙසි සන්දිට්ඨිකමකාලිකං,\nතණ්හක්ඛයමනීතිකං යස්ස නත්ථි උපමා ක්වචි.",
                        "level": 1
                    },
                    {
                        "type": "paragraph",
                        "text": "**යො මෙ ධම්මමදෙසෙසීති**-‘යො’ති “යො සො භගවා සයම්භූ අනාචරියකො පුබ්බෙ අනනුස්සුතෙසු ධම්මෙසු සාමං සච්චානි අභිසම්බුජ්ඣි, තත්ථ ච සබ්බඤ්ඤුතං පත්තො බලෙසු ච වසීභාවං. **ධම්මදෙසෙසීති** ‘ධම්ම’න්ති ආදිකල්යාණං -පෙ- සාත්ථං සබ්යඤ්ජනං කෙවලපරිපුණ්ණං පරිසුද්ධං බ්රහ්මචරියං චත්තාරො සතිපට්ඨානෙ -පෙ- අරියං අට්ඨඞ්ගිකං මග්ගං නිබ්බානඤ්ච නිබ්බානගාමිනිඤ්ච පටිපදං ආචික්ඛ, දෙසෙහි පඤ්ඤපෙසි පට්ඨපෙසි විවරි විභජි උත්තානීඅකාසි පකාසෙසීති ‘යො මෙ ධම්ම මදෙසෙසි.’"
                    },
                    {
                        "type": "paragraph",
                        "text": "**සන්දිට්ඨිකමකාලික**න්ති: සන්දිට්ඨිකං අකාලිකං එහිපස්සිකං ඔපනයිකං{4} පච්චත්තං වෙදිතබ්බං විඤ්ඤූහීති. එවම්පි{5} සන්දිට්ඨිකං. අථවා යො දිට්ඨෙව ධම්මෙ අරියං අට්ඨඞ්ගිකං මග්ගං භාවෙති, තස්ස මග්ගස්ස අනන්තරා සමනන්තරා{6} අධිගච්ඡතෙව{7} ඵලං වින්දති පටිලභතීති එවම්පි සන්දිට්ඨිකමකාලිකං, යථා මනුස්සා කාලිකං ධනං දත්වා අනන්තරා න ලභන්ති{8} කාලං ආගමෙන්ති, නෙවායං ධම්මො. යො දිට්ඨෙව ධම්මෙ අරියං අට්ඨඞ්ගිකං මග්ගං භාවෙති, තස්ස මග්ගස්ස අනන්තරා සමනන්තරා{6} අධිගච්ඡතෙව ඵලං වින්දති පටිලභති න පරත්ථ න පරලොකෙ{9} එවං අකාලිකන්ති ‘සන්දිට්ඨිකමකාලිකං’."
                    }
                ],
                "footnotes": [
                    {
                        "type": "footnote",
                        "text": "1. පථවි-ම ඡ සං."
                    },
                    {
                        "type": "footnote",
                        "text": "2. සමුප්පන්නො-ම ඡ සං,"
                    },
                    {
                        "type": "footnote",
                        "text": "3. බුද්ධො සුමෙධොති-පව-වි-ක, භූරිමෙධසොති-ස්යා"
                    },
                    {
                        "type": "footnote",
                        "text": "4. ඔපනෙය්යකං-ම ඡ සං."
                    },
                    {
                        "type": "footnote",
                        "text": "5. එවං-ම ඡ සං, ස්යා."
                    },
                    {
                        "type": "footnote",
                        "text": "6. අන්තරා සමන්තරා-පන"
                    },
                    {
                        "type": "footnote",
                        "text": "7. අධිගච්ඡෙව ව-වි-ක."
                    },
                    {
                        "type": "footnote",
                        "text": "8. අන්තරා න ලබ්භති. ව-වි-ක."
                    },
                    {
                        "type": "footnote",
                        "text": "9. න පරත්ථෙ න පරලොකෙ-ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 452,
            "pali": {
                "entries": [
                    {
                        "type": "paragraph",
                        "text": "**තණ්හක්ඛයමනීතිකන්ති**: ‘තණ්හා’ති ‘රූපතණ්හා -පෙ- ධම්මතණ්හා’ **තණ්හක්ඛය**න්ති: තණ්හක්ඛයං රාගක්ඛයං දොසක්ඛයං මොහක්ඛයං ගතික්ඛයං උපපත්තික්ඛයං පටිසන්ධික්ඛයං භවක්ඛයං සංසාරක්ඛයං වට්ටක්ඛයං. **අනීතික**න්ති ‘ඊති’ වුච්චන්ති කිලෙසා ච ඛන්ධා ච අභිසඞ්ඛාරා ච, ඊතිප්පහානං ඊතිවූපසමං ඊතිපටිනිස්සග්ගං ඊතිපටිප්පස්සද්ධිං අමතං නිබ්බානන්ති ‘තණ්හක්ඛයමනීතිකං’."
                    },
                    {
                        "type": "paragraph",
                        "text": "**යස්ස නත්ථි උපමා ක්වචී**ති: ‘යස්සා’ති නිබ්බානස්ස නත්ථි උපමාති, උපමා නත්ථි උපනිධා නත්ථි, සදිසං නත්ථි{1} පටිභාගො නත්ථි න සන්ති න සංවිජ්ජන්ති නූපලබ්භති, **ක්වචී**ති: ක්වචි කිම්හිචි කත්ථචි අජ්ඣත්තං වා බහිද්ධා වා අජ්ඣත්තබහිද්ධා වා’ති ‘යස්ස නත්ථි උපමා ක්වචි.’"
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“යො මෙ ධම්මමදෙසෙසි සන්දිට්ඨිකමකාලිකං,\nතණ්හක්ඛයමනීතිකං යස්ස නත්ථි උපමා ක්වචීති.",
                        "level": 1
                    },
                    {
                        "type": "heading",
                        "text": "15. ",
                        "level": 1
                    },
                    {
                        "type": "gatha",
                        "text": "කින්නු තම්හා විප්පවසසි{2} මුහුත්තම්පි පිඞ්ගිය,\nගොතමා භූරිපඤ්ඤාණා ගොතමා භූරිමෙධසා.",
                        "level": 1
                    },
                    {
                        "type": "paragraph",
                        "text": "**කින්නු තම්හා විප්පවසසී**ති: කින්නු බුද්ධම්හා විප්පවසසි අපෙසි අපගච්ඡසි{3} විනා හොසීති ‘කින්නු තම්හා විප්පවසසි. ‘"
                    },
                    {
                        "type": "paragraph",
                        "text": "**මුහුත්තමපි පිඞ්ගියා**ති: මුහුත්තමපි ඛණමපි ලයමපි වයමපී අද්ධම්පීති මුහුත්තමපි’ **පිඞ්ගියා**ති බාවරී තං ජාමාතරං නාමෙන ආලපති."
                    },
                    {
                        "type": "paragraph",
                        "text": "**ගොතමා භූරිපඤ්ඤාණා**ති: ගොතමා භූරිපඤ්ඤාණා ඤාණපඤ්ඤාණා පඤ්ඤාධජා පඤ්ඤාකෙතුම්හා පඤ්ඤාධිපතෙය්යම්හා විචයබහුලා පවිචයබහුලා පෙක්ඛායනබහුලා සමෙක්ඛායනබහුලා{4} විභූතවිහාරිම්හා තච්චරිතා තබ්බහුලා තග්ගරුකා තන්නින්නා තප්පොනා තප්පබ්භාරා තදධිමුත්තා තදධිපතෙය්යම්හාති ‘ගොතමා භූරිපඤ්ඤාණා.’"
                    },
                    {
                        "type": "paragraph",
                        "text": "**ගොතමා භූරි මෙධසාති** ‘භූරි’ වුච්චති පඨවී, භගවා තාය පඨවිසමාය පඤ්ඤාය විපුලාය විත්ථතාය සමන්නාගතො. ‘මෙධා’ වුච්චති පඤ්ඤා “යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි” භගවා ඉමාය මෙධාය පඤ්ඤාය උපෙතො සමුපෙතො උපගතො සමුපගතො උපපන්නො සම්පන්නො සමන්නාගතො. තස්මා බුද්ධො සුමෙධසොති. ‘ගොතම භූරිමෙධසා’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "15. “කින්නුතම්භා විප්පවසසි මුහුත්තමපි පිඞ්ගිය\nගොතමා භූරිපඤ්ඤාණා ගොතමා භූරිමෙධෙසා”ති",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සදිසා නත්ථි-ව-වි-ක"
                    },
                    {
                        "type": "footnote",
                        "text": "2. විප්පවසි-ම ඡ සං"
                    },
                    {
                        "type": "footnote",
                        "text": "3. අපගච්ඡ-ම ඡ සං"
                    },
                    {
                        "type": "footnote",
                        "text": "4. සමොක්ඛායනධම්මො-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 454,
            "pali": {
                "entries": [
                    {
                        "type": "gatha",
                        "text": "16. යො තෙ ධම්මමදෙසෙසි සන්දිට්ඨිකමකාලිකං,\nතණ්හක්ඛයමනීතිකං යස්ස නත්ථි උපමා ක්වචි.",
                        "level": 1
                    },
                    {
                        "type": "paragraph",
                        "text": "**යො තෙ ධම්මමදෙසෙසී**ති-‘යො’ති “යො සො භගවා -පෙ- තත්ථ ච සබ්බඤ්ඤුතං පත්තො, බලෙසු ච වසීභාවං. **ධම්මදෙසෙසී**ති ‘ධම්ම’න්ති-ආදිකල්යාණං මජ්ඣෙකල්යාණං -පෙ- නිබ්බානං ච නිබ්බානගාමිනිං ච පටිපදං ආචික්ඛි දෙසෙහි පඤ්ඤපෙහි පට්ඨපෙහි විවරි විභජි උත්තානීඅකාසි පකාසෙසීති ‘යො තෙ ධම්මමදෙසෙසි.’"
                    },
                    {
                        "type": "paragraph",
                        "text": "**සන්දිට්ඨිකමකාලික**න්ති: සන්දිට්ඨිකං අකාලිකං එහිපස්සිකං ඔපනයිකං පච්චත්තං වෙදිතබ්බං විඤ්ඤූහීති එවම්පි සන්දිට්ඨිකං. අථවා යො දිට්ඨෙව ධම්මෙ අරියං අට්ඨඞ්ගිකං මග්ගං භාවෙති, තස්ස මග්ගස්ස අනන්තරා සමනන්තරා අධිගච්ඡතෙව ඵලං වින්දති පටිලභතීති එවම්පි සන්දිට්ඨිකං. **අකාලික**න්ති: යථා මනුස්සා කාලිකං ධනං දත්වා අනන්තරා න ලබ්භන්ති කාලං ආගමෙන්ති, නෙවායං ධම්මො. යො දිට්ඨෙව ධම්මෙ අරියං අට්ඨඞ්ගිකං මග්ගං භාවෙති, තස්ස මග්ගස්ස අනන්තරා සමනන්තරා අධිගච්ඡතෙව ඵලං, වින්දති පටිලභති න පරත්ථ න පරලොකෙ, එවං අකාලිකන්ති ‘සන්දිට්ඨිකමකාලිකං’."
                    },
                    {
                        "type": "paragraph",
                        "text": "**තණ්හක්ඛයමනීතික**න්ති. ‘තණ්හා’ති රූපතණ්හා, සද්දතණ්හා -පෙ- ධම්මතණ්හා. තණ්හක්ඛයන්ති: තණ්හක්ඛයං රාගක්ඛයං දොසක්ඛයං මොහක්ඛයං ගතික්ඛයං උපපත්තික්ඛයං පටිසන්ධික්ඛයං භවක්ඛයං සංසාරක්ඛයං වට්ටක්ඛයං. **අනීතික**න්ති: ‘ඊති’ වුච්චන්ති කිලෙසා ච ඛන්ධා ච අභිසඞ්ඛාරා ච. ඊතිප්පහානං ඊතිවූපසමං ඊතිපටිනිස්සග්ගං ඊතිපටිප්පස්සද්ධිං අමතං නිබ්බානන්ති ‘තණ්හක්ඛයමනීතිකං’"
                    },
                    {
                        "type": "paragraph",
                        "text": "**යස්ස නත්ථි උපමා ක්වචීති-යස්සාති** නිබ්බානස්ස, නත්ථි උපමාති උපමා නත්ථි, උපනිධා නත්ථිං{1} සදිසං නත්ථි{2} පටිභාගො නත්ථි’ න සන්ති න සංවිජ්ජති නූපලබ්භති **ක්වචී**ති: ක්වචි කිම්හිචි කත්ථචි අජ්ඣත්තා වා බහිද්ධා අජ්ඣත්තබහිද්ධා වාති යස්ස නත්ථි උපමා ක්වචි.’"
                    },
                    {
                        "type": "unindented",
                        "text": "තෙනාහ සො බාවරි බ්රාහ්මණො:"
                    },
                    {
                        "type": "gatha",
                        "text": "“යො තෙ ධම්මමදෙසෙසි සන්දිට්ඨිකමකාලිකං,\nතණ්හක්ඛයමනීතිකං යස්ස නත්ථි උපමා ක්වචීති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. උපනිධි නත්ථි-පන"
                    },
                    {
                        "type": "footnote",
                        "text": "2. පාටිභාගො-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 456,
            "pali": {
                "entries": [
                    {
                        "type": "heading",
                        "text": "17. ",
                        "level": 1
                    },
                    {
                        "type": "gatha",
                        "text": "නාහං තම්හා විප්පවසාමි මුහුත්තම්පි බ්රාහ්මණ,\nගොතමා භූරිපඤ්ඤාණා ගොතමා භූරිමෙධසා.",
                        "level": 1
                    },
                    {
                        "type": "paragraph",
                        "text": "**නාහං තම්හා විප්පවසාමී**ති: නාහං බුද්ධම්හා විප්පවසාමි, අපෙමි අපගච්ඡාමි විනා හොමීති ‘නාහං තම්හා විප්පවසාමි’."
                    },
                    {
                        "type": "paragraph",
                        "text": "**මුහුත්තම්පි බ්රාහ්මණාති**: මුහුත්තම්පි ඛණම්පි ලයම්පි වයම්පි අද්ධම්පීති ‘මුහුත්තම්පි’. බ්රාහ්මණාති ගාරවෙන මාතුලං ආලපති."
                    },
                    {
                        "type": "paragraph",
                        "text": "**ගොතමා භුරිපඤ්ඤාණා**ති: ගොතමා භූරිපඤ්ඤාණා ඤාණපඤ්ඤාණා පඤ්ඤාධජා පඤ්ඤාකෙතුම්හා පඤ්ඤාධිපතෙය්යම්හා විචයබහුලා පවිචයබහුලා පෙක්ඛායනබහුලා සමෙක්ඛායනබහුලා විභුතවිහාරිම්හා තච්චරිතා තබ්බහුලා තග්ගරුකා තන්නින්නා තප්පොනා තප්පබ්භාරා තදධිමුත්තා තදධි පතෙය්යම්හාති ගොතමා භුරිපඤ්ඤාණා."
                    },
                    {
                        "type": "paragraph",
                        "text": "**ගොතමා භුරිමෙධසා**ති: භුරි වුච්චති පඨවී. භගවා තාය පඨවිසමාය පඤ්ඤාය විපුලාය විත්ථතාය සමන්නාගතො. ‘මෙධා’ වුච්චති පඤ්ඤා, යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි. භගවා ඉමාය මෙධාය පඤ්ඤාය උපෙතො සමුපෙතො උපගතො සමුපගතො උපපන්නො සම්පන්නො සමන්නාගතො, තස්මා බුද්ධො සුමෙධසොති ‘ගොතමො භුරිමෙධසා’"
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“නාහං තම්හා විප්පවසාමි මුහුත්තම්පි බ්රාහ්මණ,\nගොතමා භූරිපඤ්ඤාණා ගොතමා භූරිමෙධසා”ති.",
                        "level": 1
                    },
                    {
                        "type": "heading",
                        "text": "18. ",
                        "level": 1
                    },
                    {
                        "type": "gatha",
                        "text": "යො මෙ ධම්මමදෙසෙසි සන්දිට්ඨිකමකාලිකං,\nතණ්හක්ඛයමනීතිකං යස්ස නත්ථි උපමා ක්වචි.",
                        "level": 1
                    },
                    {
                        "type": "paragraph",
                        "text": "**යො මෙ ධම්මමදෙසෙසී**ති-යො සො භගවා සයම්භූ අනාචරියකො පුබ්බෙ අනනුස්සුතෙසු ධම්මෙසු සාමං සච්චානි අභිසම්බුජ්ඣි, තත්ථ ච සබ්බඤ්ඤුතං පත්තො බලෙසු ච වසීභාවං. **ධම්මදෙසෙසී**ති ‘ධම්ම’න්ති-ආදිකල්යාණං -පෙ- පරියොසානකල්යාණං සාත්ථං සබ්යඤ්ජනං කෙවලපරිපුණ්ණං පරිසුද්ධං බ්රහ්මචරියං චත්තාරො සතිපට්ඨානෙ චත්තාරො සම්මප්පධානෙ චත්තාරො ඉද්ධිපාදෙ පඤ්චින්ද්රියානි පඤ්ච බලානි සත්ත බොජ්ඣඞ්ගෙ අරියං අට්ඨඞ්ගිකං මග්ගං නිබ්බානං ච නිබ්බානගාමිනිං ච පටිපදං ආචික්ඛ, දෙසෙහි පඤ්ඤපෙහි පට්ඨපෙසි විවරි විභජි උත්තානීඅකාසි පකාසෙසීති ‘යො මෙ ධම්මමදෙසෙසි.’"
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 458,
            "pali": {
                "entries": [
                    {
                        "type": "paragraph",
                        "text": "**සන්දිට්ඨික මකාලිකන්ති**: සන්දිට්ඨිකං අකාලිකං එහිපස්සිකං ඔපනයිකං පච්චත්තං වෙදිතබ්බං විඤ්ඤූහීති. එවම්පි සන්දිට්ඨිකං, අථවා යො දිට්ඨෙව ධම්මෙ අරියං අට්ඨඞ්ගිකං මග්ගං භාවෙති, තස්ස මග්ගස්ස අනන්තරා සමනන්තරා අධිගච්ඡතෙව ඵලං වින්දති පටිලභතීති එවම්පි සන්දිට්ඨිකං. **අකාලික**න්ති: යථා මනුස්සා කාලිකං ධනං දත්වා අනන්තරා න ලභන්ති, කාලං ආගමෙන්ති, නෙවායං ධම්මො යො දිට්ඨෙව ධම්මෙ අරියං අට්ඨඞ්ගිකං මග්ගං භාවෙති. තස්ස මග්ගස්ස අනන්තරා සමනන්තරා අධිගච්ඡතෙව ඵලං වින්දති පටිලභති න පරත්ථ න පරලොකෙති ‘එවං අකාලිකන්ති ‘සන්දිට්ඨික මකාලිකං’."
                    },
                    {
                        "type": "paragraph",
                        "text": "**තණ්හක්ඛයමනීතික**න්ති. ‘තණ්හා’ති රූපතණ්හා -පෙ- ධම්මතණ්හා. **තණ්හක්ඛය**න්ති: තණ්හක්ඛයං රාගක්ඛයං දොසක්ඛයං මොහක්ඛයං ගතික්ඛයං උපපත්තික්ඛයං පටිසන්ධික්ඛයං භවක්ඛයං සංසාරක්ඛයං වට්ටක්ඛයං. **අනීතික**න්ති: ‘ඊති’ වුච්චන්ති කිලෙසා ච ඛන්ධා ච අභිසඞ්ඛාරා ච. ඊතිප්පහානං ඊතිවූපසමං ඊතිපටිනිස්සග්ගං ඊතිපටිප්පස්සද්ධිං අමතං නිබ්බානන්ති ‘තණ්හක්ඛයමනීතිකං’"
                    },
                    {
                        "type": "paragraph",
                        "text": "**යස්ස නත්ථි උපමා ක්වචී**ති-‘යස්සා’ති නිබ්බානස්ස, නත්ථි උපමාති: උපමා නත්ථි, උපනිධා නත්ථි{1} සදිසං නත්ථි පටිභාගො නත්ථි, න සන්ති න සංවිජ්ජති නූපලබ්භති **ක්වචීති**: ක්වචි කිම්හිචි කත්ථචි අජ්ඣත්තා වා බහිද්ධා අජ්ඣත්තබහිද්ධා වා’ති යස්ස නත්ථි උපමා ක්වචි.’"
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“යො මෙ ධම්මමදෙසෙසි සන්දිට්ඨික මකාලිකං,\nතණ්හක්ඛයමනීතිකං යස්ස නත්ථි උපමා ක්වචී”ති.",
                        "level": 1
                    },
                    {
                        "type": "heading",
                        "text": "19. ",
                        "level": 1
                    },
                    {
                        "type": "gatha",
                        "text": "පස්සාමි නං මනසා චක්ඛුනා වා{2}.\nරත්තිං දිවං බ්රාහ්මණ, අප්පමත්තො,\nනමස්සමානො විවසෙමි රත්තිං{3}.\nතෙනෙව මඤ්ඤාමි අවිප්පවාසං.",
                        "level": 2
                    },
                    {
                        "type": "paragraph",
                        "text": "**පස්සාමි නං මනසා චක්ඛුනා වා**ති: යථා චක්ඛුමා පුරිසො ආලොකෙ රූපගතානි පස්සෙය්ය, දක්ඛෙය්ය ඔලොකෙය්ය නිජ්ඣායෙය්ය උපපරික්ඛෙය්ය එවමෙවාහං බුද්ධං භගවන්තං මනසා පස්සාමි, දක්ඛාමි ඔලොකෙමි නිජ්ඣායාමි උපපරික්ඛාමීති ‘පස්සාමි නං මනසා චක්ඛුනා වා’."
                    }
                ],
                "footnotes": [
                    {
                        "type": "footnote",
                        "text": "1. උපනිධි නත්ථි-පන"
                    },
                    {
                        "type": "footnote",
                        "text": "2. චක්ඛුනා ච-ව-වි-ක"
                    },
                    {
                        "type": "footnote",
                        "text": "3. නමස්සමානොව වසෙමි රත්තිං-ස"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 460,
            "pali": {
                "entries": [
                    {
                        "type": "paragraph",
                        "text": "**රත්තිං දිවං බ්රාහ්මණ අප්පමත්තො**ති-රත්තිං ච දිවා ච බුද්ධානුස්සතිං මනසා භාවෙන්තො, අප්පමත්තොති ‘රත්තිං දිවං බ්රාහ්මණ අප්පමත්තො’."
                    },
                    {
                        "type": "paragraph",
                        "text": "**නමස්සමානො විවසෙමි රත්ති**න්ති-‘නමස්සමානො’ති කායෙන වා නමස්සමානො, වාචාය වා නමස්සමානො, චිත්තෙන වා නමස්සමානො, අන්වත්ථපටිපත්තියා වා නමස්සමානො, ධම්මානුධම්මපටිපත්තියා වා නමස්සමානො, සක්කාරයමානො,{1}. ගරුකාරයමානො{2}. මානයමානො පූජයමානො රත්තිං දිවං විවසෙමි, අතිනාමෙමි අතික්කමාමීති ‘නමස්සමානො විවසෙමි රත්තිං’."
                    },
                    {
                        "type": "paragraph",
                        "text": "**තෙනෙව මඤ්ඤාමි අවිප්පවාස**න්ති: තාය බුද්ධානුස්සතියා භාවෙන්තො. අවිප්පවාසොති තං මඤ්ඤාමි අවිප්පවුත්ථොති{3} ‘තං මඤ්ඤාමි ජානාමි එවං ජානාමි එවං ආජානාමි, එවං විජානාමි, එවං පටිවිජානාමි, එවං පටිවිජ්ඣාමීති ‘තෙනෙව මඤ්ඤාමි අවිප්පවාසං.’"
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“පස්සාමි නං මනසා චක්ඛුනා වා\nරත්තිං දිවං බ්රාහ්මණ අප්පමත්තො,\nනමස්සමානො විවසෙමි රත්තිං\nතෙනෙව මඤ්ඤාමි අවිප්පවාස”න්ති.",
                        "level": 2
                    },
                    {
                        "type": "heading",
                        "text": "20. ",
                        "level": 1
                    },
                    {
                        "type": "gatha",
                        "text": "සද්ධා ච පීතී ච මනො සතී ච{4}\nනාපෙන්ති මෙ ගොතමසාසනම්හා,\nයං යං දිසං වජති{5} භූරිපඤ්ඤො\nස තෙ න තෙනෙව නතො’හමස්මි.",
                        "level": 2
                    },
                    {
                        "type": "paragraph",
                        "text": "**සද්ධා ච පීතී ච මනො සතීචා**ති-‘සද්ධා’ති “යා ච භගවන්තං ආරබ්භ සද්ධා සද්දහනා ඔකප්පනා අභිප්පසාදො{6} සද්ධා සද්ධින්ද්රියං සද්ධාබලං -පෙ- **පීතී**ති: “යා භගවන්තං ආරබ්භ පීති පාමොජ්ජං{7} ආමොදනා{8} පමොදනා හාසො පහාසො විත්ති තුට්ඨි ඔදග්යං අත්තමනතා චිත්තස්ස”. **මනො**ති “යං ච භගවන්තං ආරබ්භ චිත්තං මනො මානසං හදයං පණ්ඩරං මනො මනායතනං මනින්ද්රියං විඤ්ඤාණං විඤ්ඤාණක්ඛන්ධො තජ්ජාමනොවිඤ්ඤාණධාතු”. **සතී**ති: “යා භගවන්තං ආරබ්භ සති අනුස්සති -පෙ- සම්මාසතීති” සද්ධා ච පීතී ච මනො සතීච’."
                    }
                ],
                "footnotes": [
                    {
                        "type": "footnote",
                        "text": "1. සක්කාරමානො: ම ඡ සං ව-වි-ක"
                    },
                    {
                        "type": "footnote",
                        "text": "2. ගරුකාරමානො-ම ඡ සං ව-වි-ක"
                    },
                    {
                        "type": "footnote",
                        "text": "3. අවිප්පවුට්ඨොති-ම ඡ සං."
                    },
                    {
                        "type": "footnote",
                        "text": "4. සතිමතා-පන"
                    },
                    {
                        "type": "footnote",
                        "text": "5. යං යං දිසං භජති-ව-වි-ක"
                    },
                    {
                        "type": "footnote",
                        "text": "6. අතිප්පසාදො-ව-වි-ක"
                    },
                    {
                        "type": "footnote",
                        "text": "7. පාමුජ්ජං-සහා,"
                    },
                    {
                        "type": "footnote",
                        "text": "8. මොදනා ආමොදනා-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 462,
            "pali": {
                "entries": [
                    {
                        "type": "paragraph",
                        "text": "**නාපෙන්ති මෙ ගොතමසාසනම්හා**ති: ඉමෙ චත්තාරො ධම්මා ගොතමසාසනා බුද්ධසාසනා ජිනසාසනා තථාගතසාසනා දෙවදෙවසාසනා අරහන්තසාසනා. **නාපෙන්තී**ති නාපෙන්ති න ගච්ඡන්ති න විජහන්ති න විනාසෙන්තීති ‘නාපෙන්ති මෙ ගොතමසාසනම්හා’."
                    },
                    {
                        "type": "paragraph",
                        "text": "**යං යං දිසං වජති භූරිපඤ්ඤො**ති: ‘යං යං දිසන්’ති පුරත්ථිමං වා දිසං පච්ඡිමං වා දිසං දක්ඛිණං වා දිසං උත්තරං වා දිසං වජති ගච්ඡති කමති අභික්කමති, **භූරිපඤ්ඤො**ති: භූරිපඤ්ඤො මහාපඤ්ඤො තික්ඛපඤ්ඤො පුථුපඤ්ඤො හාසපඤ්ඤො ජවනපඤ්ඤො නිබ්බෙධිකපඤ්ඤො. ‘භූරි’ වුච්චති පඨවී, තාය පඨවිසමාය පඤ්ඤාය විපුලාය විත්ථතාය සමන්නාගතොති ‘යං යං වජති භුරිපඤ්ඤො’."
                    },
                    {
                        "type": "paragraph",
                        "text": "**ස තෙන තෙනෙව නතො ‘හමස්මී**ති: සො යෙන බුද්ධො තෙන තෙනෙව නතො තන්තින්නො තප්පොනො තප්පභාරො තදධිමුත්තො තදධිපතෙය්යොති ‘ස තෙන තෙනෙව නතො ‘හමස්මි’."
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“සද්ධා ච පීතී ච මනො සතී ච\nනාපෙන්ති මෙ ගොතමසාසනම්හා,\nයං යං දිසං වජති භූරිපඤ්ඤො\nස තෙන තෙනෙව නතො‘හමස්මී”ති.",
                        "level": 2
                    },
                    {
                        "type": "heading",
                        "text": "21. ",
                        "level": 1
                    },
                    {
                        "type": "gatha",
                        "text": "ජිණ්ණස්ස මෙ දුබ්බලථාමකස්ස\nතෙනෙව කායො න පලෙති{1} තත්ථ,\nසඞ්කප්පයත්තාය{2} වජාමි නිච්චං\nමනො හි මෙ බ්රාහ්මණ තෙන යුත්තො.",
                        "level": 2
                    },
                    {
                        "type": "paragraph",
                        "text": "**ජිණ්ණස්ස මෙ දුබ්බලථාමකස්සාති**-‘ජිණ්ණස්සා’ති ජිණ්ණස්ස වුද්ධස්ස මහල්ලකස්ස අද්ධගතස්ස වයො අනුපත්තස්ස **දුබ්බලථාමකස්සා**ති: දුබ්බලථාමකස්ස අප්පථාමකස්ස පරිත්තථාමකස්සාති ‘ජිණ්ණස්ස මෙ දුබ්බලථාමකස්ස’."
                    },
                    {
                        "type": "paragraph",
                        "text": "**තෙනෙව කායො න පලෙති තත්ථා**ති: කායො යෙන බුද්ධො තෙන න පලෙති න වජති න ගච්ඡති නාභික්කමතීති ‘තෙනෙව කායො න පලෙති තත්ථ’."
                    }
                ],
                "footnotes": [
                    {
                        "type": "footnote",
                        "text": "1. පරෙති-ස"
                    },
                    {
                        "type": "footnote",
                        "text": "2. සඞ්කප්පයන්තාය-ම ඡ සං, ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 464,
            "pali": {
                "entries": [
                    {
                        "type": "paragraph",
                        "text": "**සඞ්කප්පයත්තාය වජාමි නිච්ච**න්ති-සඞ්කප්පගමනෙන චිතක්කගමනෙන ඤාණගමනෙන පඤ්ඤාගමනෙන බුද්ධිගමනෙන වජාමි ගච්ඡාමි අභික්කමාමීති ‘සඞ්කප්පයත්තාය වජාමි නිච්චං’."
                    },
                    {
                        "type": "paragraph",
                        "text": "**මනො හි මෙ බ්රාහ්මණ තෙන යුත්තො**ති ‘මනො’ති “යං චිත්තං මනො මානසං -පෙ- තජ්ජා මනො විඤ්ඤාණධාතු. **මනො හි මෙ බ්රාහ්මණ තෙන යුත්තො**ති: මනො යෙන බුද්ධො තෙන යුත්තො පයුත්තො සංයුත්තොති ‘මනො හි මෙ බ්රාහ්මණ තෙන යුත්තො:"
                    },
                    {
                        "type": "unindented",
                        "text": "තෙනාහ ථෙරො පිඞ්ගියො.’"
                    },
                    {
                        "type": "gatha",
                        "text": "“ජිණ්ණස්ස මෙ දුබ්බලථාමකස්ස\nතෙනෙව කායො න පලෙති තත්ථ,\nසංකප්පයත්තාය වජාමි නිච්චං\nමනො හි මෙ බ්රාහ්මණ තෙන යුත්තො”ති.",
                        "level": 2
                    },
                    {
                        "type": "heading",
                        "text": "22. ",
                        "level": 1
                    },
                    {
                        "type": "gatha",
                        "text": "පඞ්කෙ සයානො පරිඵන්දමානො\nදීපා දීපං{1} උපපලවිං,{2}\nඅථද්දසාසිං සම්බුද්ධං\nඔඝතිණ්ණමනාසවං.",
                        "level": 2
                    },
                    {
                        "type": "paragraph",
                        "text": "**පඞ්කෙ සයානො පරිඵන්දමානො**ති-‘පඞ්කෙ සයානො’ති කාමපඞ්කෙ කාමකද්දමෙ කාමකිලෙසෙ කාමපලිපෙ{3} කාමපරිළාහෙ කාමපළිබොධෙ සෙමානො සයමානො වසමානො ආවසමානො පරිවසමානොති පඞ්කෙ සයානො. **පරිඵන්දමානො**ති: තණ්හාඵන්දානාය ඵන්දමානො, දිට්ඨිඵන්දනාය ඵන්දමානො, කිලෙසඵන්දනාය ඵන්දමානො පයොගඵන්දනාය ඵන්දමානො, විපාකඵන්දනාය ඵන්දමානො, මනොදුච්චරිතඵන්දනාය ඵන්දමානො, රත්තො රාගෙන ඵන්දමානො, දුට්ඨො දොසෙන ඵන්දමානො, මූළ්හො මොහෙන ඵන්දමානො, විනිබද්ධො{4}’ මානෙන ඵන්දමානො, පරාමට්ඨො දිට්ඨියා ඵන්දමානො, වික්ඛෙපගතො උද්ධච්චෙන ඵන්දමානො, අනිට්ඨං ගතො විචිකිච්ඡාය ඵන්දමානො, ථාමගතො අනුසයෙහි ඵන්දමානො, ලාභෙන ඵන්දමානො, අලාභෙන ඵන්දමානො, යසෙන ඵන්දමානො, අයසෙන ඵන්දමානො, පසංසාය ඵන්දමානො, නින්දාය ඵන්දමානො, සුඛෙන ඵන්දමානො, දුක්ඛෙන ඵන්දමානො,"
                    }
                ],
                "footnotes": [
                    {
                        "type": "footnote",
                        "text": "1. දිසාදිසං -ව-වි-ක"
                    },
                    {
                        "type": "footnote",
                        "text": "2. උපල්ලපිං-ම ඡ සං,"
                    },
                    {
                        "type": "footnote",
                        "text": "3. කාමබළිසෙ-ම ඡ සං, ස්යා,\nකාමපලිසෙ-ව-වි-ක"
                    },
                    {
                        "type": "footnote",
                        "text": "4. විනිබන්ධො-ම ඡ සං, ස්යා, ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 466,
            "pali": {
                "entries": [
                    {
                        "type": "unindented",
                        "text": "ජාතියා ඵන්දමානො, ජරාය ඵන්දමානො, බ්යාධිනා ඵන්දමානො, මරණෙන ඵන්දමානො, සොකපරිදෙව දුක්ඛදොමනස්සූපායාසෙහි ඵන්දමානො, නෙරයිකෙන දුක්ඛෙන ඵන්දමානො, තිරච්ඡානයොනිකෙන දුක්ඛෙන ඵන්දමානො, පෙත්තිවිසයිකෙන{1} දුක්ඛෙන ඵන්දමානො, මානුසකෙන{2} දුක්ඛෙන ඵන්දමානො, ගබ්භොක්කන්තිමුලකෙන දුක්ඛෙන ඵන්දමානො, ගබ්භට්ඨිතිමුලකෙන දුක්ඛෙන ඵන්දමානො, ගබ්භවුට්ඨානමුලකෙන දුක්ඛෙන ඵන්දමානො, ජාතස්සුපනිබන්ධකෙන දුක්ඛෙන-ජාතස්ස පරාධෙය්යකෙන දුක්ඛෙන-අත්තුපක්කමෙන දුක්ඛෙන-පරූපක්කමෙන දුක්ඛෙන-සඞ්ඛාරදුක්ඛෙන-විපරිනාමදුක්ඛෙන-චක්ඛුරොගෙන දුක්ඛෙන-සොතරොගෙන දුක්ඛෙන-ඝානරොගෙන දුක්ඛෙන-ජිව්හාරොගෙන දුක්ඛෙන-කායරොගෙන දුක්ඛෙන-සීසරොගෙන දුක්ඛෙන-කණ්ණරොගෙන දුක්ඛෙන-මුඛරොගෙන දුක්ඛෙන-දන්තරොගෙන දුක්ඛෙන-කාසෙන සාසෙන පිනාසෙන ඩහෙන{3} ජරෙන කුච්ඡිරොගෙන මුච්ඡාය පක්කන්දිකාය සූලාය විසුචීකාය කුට්ඨෙන ගණ්ඩෙන කිලාසෙන සොසෙන අපමාරෙන දද්දුයා කණ්ඩුයා කච්ඡුයා රඛසාය විතච්ඡිකාය ලොහිතපිත්තෙන{4} මධුමෙහෙන අංසාය පිළකාය භගන්දලෙන පිත්තසමුට්ඨානෙන ආබාධෙන සෙම්හසමුට්ඨානෙන ආබාධෙන වාතසමුට්ඨානෙන ආබාධෙන සන්නිපාතිකෙන ආබාධෙන උතුපරිනාමජෙන ආබාධෙන විසමපරිහාරජෙන ආබාධෙන ඔපක්කමිකෙන ආබාධෙන කම්මවිපාකජෙන ආබාධෙන සීතෙන උණ්හෙන ජිඝච්ඡාය පිපාසාය උච්චාරෙන පස්සාවෙන ඩංසමකසවාතාතපසිරිංසපසම්ඵස්සෙන දුක්ඛෙන මාතුමරණෙන දුක්ඛෙන පිතුමරණෙන දුක්ඛෙන පුත්තමරණෙන දුක්ඛෙන ධීතුමරණෙන දුක්ඛෙන ඤාතිව්යසනෙන දුක්ඛෙන භොගව්යසනෙන දුක්ඛෙන රොගව්යසනෙන දුක්ඛෙන සීලව්යසනෙන දුක්ඛෙන දිට්ඨිව්යසනෙන දුක්ඛෙන ඵන්දමානො සම්ඵන්දමානො විප්ඵන්දමානො වෙධමානො පවෙධමානො සම්පවෙධමානොති ‘පඞ්කෙසයානො පරිඵන්දමානො’."
                    },
                    {
                        "type": "paragraph",
                        "text": "**දීපා දීපං උපපලවි**න්ති සත්ථාරතො සත්ථාරං ධම්මක්ඛානතො ධම්මක්ඛානං ගණතො ගණං දිට්ඨියා දිට්ඨිං පටිපදාය පටිපදං මග්ගතො මග්ගං ප්ලවිං උප්ලවිං උපප්ලවිං සමුපප්ලවින්ති (දීපාදීපං උපප්ලවිං.)"
                    }
                ],
                "footnotes": [
                    {
                        "type": "footnote",
                        "text": "1. පිත්තිවිසසිකෙන-පන."
                    },
                    {
                        "type": "footnote",
                        "text": "2. මනුස්සකෙන-ම-ව-වි-ක\nමානුසිකෙනෙ මඡසං"
                    },
                    {
                        "type": "footnote",
                        "text": "3. ඩාහෙන -ව-වි-ක, ම ඡ සං,"
                    },
                    {
                        "type": "footnote",
                        "text": "4. ලොහිතෙන පිත්තෙන-ප-වි-ක, ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 468,
            "pali": {
                "entries": [
                    {
                        "type": "paragraph",
                        "text": "**අථද්දසාසිං සම්බුද්ධ**න්ති-‘අථා’ති පදසන්ධි පදසංසග්ගො පදපාරිපුරි අක්ඛරසමවායො බ්යඤ්ජනසිලිට්ඨතා පදානුපුබ්බතා{1} පෙතං ‘අථා’ති, **අද්දසාසි**න්ති: අද්දසං අද්දක්ඛිං අපස්සිං පටිවිජ්ඣං **බුද්ධො**ති: යො සො භගවා සයම්භූ අනාචරියකො -පෙ- සච්ඡිකාපඤ්ඤත්ති යදිදං බුද්ධොති, ‘අථද්දසාසිං සම්බුද්ධං’."
                    },
                    {
                        "type": "paragraph",
                        "text": "**ඔඝතිණ්ණමනාසව**න්ති-‘ඔඝතිණ්ණ’න්ති භගවා කාමොඝං තිණ්ණො, භවොඝං තිණ්ණො, දිට්ඨොඝං තිණ්ණො, අවිජ්ජොඝං තිණ්ණො, සබ්බසංසාරපථං තිණ්ණො, උත්තිණ්ණො නිත්තිණ්ණො අතික්කන්තො සමතික්කන්තො වීතිවත්තො සො වුත්ථවාසො චිණ්ණචරණො -පෙ- ජාතිමරණසංසාරො නත්ථි තස්ස පුනබ්භවො”ති ’ඔඝතිණ්ණං’. **අනාසවන්ති:** චත්තාරො ආසවා: කාමාසවො භවාසවො දිට්ඨාසවො අවිජ්ජාසවො, තෙ ආසවා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා, තස්මා බුද්ධො අනාසවො ති ‘ඔඝතිණ්ණමනාසවං’."
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“පඞ්කෙ සයානො පරිඵන්දමානො\nදීපාදීපං උපප්ලවිං,{2}\nඅථද්දසාසිං සම්බුද්ධං\nඔඝතිණ්ණමනාසව”න්ති.”",
                        "level": 2
                    },
                    {
                        "type": "heading",
                        "text": "23.",
                        "level": 1
                    },
                    {
                        "type": "gatha",
                        "text": "යථා අහු වක්කලි මුත්තසද්ධො\nභද්රාවුධො ආලවි ගොතමො ච,\nඑවමෙව ත්වම්පි පමුඤ්චස්සු සද්ධං\nගමිස්සසි ත්වං පිඞ්ගිය මච්චුධෙය්යස්ස පාරං.",
                        "level": 2
                    },
                    {
                        "type": "paragraph",
                        "text": "**යථා අහු වක්කලි මුත්තසද්ධො භද්රාවුධො ආලවිගොතමො චාති** යථා වක්කලිථෙරො මුත්තසද්ධො{3} සද්ධාගරුකො සද්ධාපුබ්බඞ්ගමො සද්ධාධි මුත්තො{4} සද්ධාධිපතෙය්යො අරහත්තප්පත්තො, යථා භද්රාවුධො ථෙරො **මුත්ත**සද්ධො සද්ධාගරුකො සද්ධා පුබ්බඞ්ගමො සද්ධාධිමුත්තො සද්ධාධිපතෙය්යො අරහත්තප්පත්තො. යථා ආලවිගොතමො ථෙරො මුත්තසද්ධො සද්ධාගරුකො සද්ධාපුබ්බඞ්ගමො සද්ධාධිමුත්තො සද්ධාධිපතෙය්යො අරහත්තප්පත්තොති යථා අහු වක්කලි මුත්තසද්ධො භද්රාවුධො ආලවිගොතමො ච."
                    }
                ],
                "footnotes": [
                    {
                        "type": "footnote",
                        "text": "1. පුබ්බතා මෙතං අථාති---ව-වි-ක."
                    },
                    {
                        "type": "footnote",
                        "text": "2. පල්ලවිං උපල්ලවිං සම්පල්ලවිං-ම ඡ සං."
                    },
                    {
                        "type": "footnote",
                        "text": "3. සද්ධො-ම ඡ සං"
                    },
                    {
                        "type": "footnote",
                        "text": "4. සද්ධාවිමුත්තො-පන."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 470,
            "pali": {
                "entries": [
                    {
                        "type": "paragraph",
                        "text": "**එවමෙව ත්වම්පි පමුඤ්චස්සු සද්ධ**න්ති-එවමෙව ත්වම්පි{1} සද්ධං මුඤ්චස්සු පමුඤ්චස්සු සම්පමුඤ්චස්සු අධිමුඤ්චස්සු ඔකප්පෙහි. ‘සබ්බෙ සඞ්ඛාරා අනිච්චා’ති සද්ධං මුඤ්චස්සු පමුඤ්චස්සු සම්පමුඤ්චස්සු අධිමුඤ්චස්සු ඔකප්පෙහි, ‘සබ්බෙ සඞ්ඛාරා දුක්ඛා’ති-සබ්බෙ ධම්මා අනත්තාති සද්ධං මුඤ්චස්සු පමුඤ්චස්සු සම්පමුඤ්චස්සු අධිමුච්චස්සු ඔකප්පෙහි, -පෙ- ‘යං කිඤ්චි සමුදයධම්මං සබ්බං තං නිරොධ ධම්ම’න්ති සද්ධං මුඤ්චස්සු පමුඤ්චස්සු සම්පමුඤ්චස්සු අධිමුච්චස්සු ඔකප්පෙහීති ‘එවමෙව ත්වම්පි’ පමුච්චස්සු සද්ධං’."
                    },
                    {
                        "type": "paragraph",
                        "text": "**ගමිස්සසි ත්වං පිඞ්ගිය මච්චුධෙය්යස්ස පාර**න්ති: ‘මච්චුධෙය්යං’ වුච්චති කිලෙසා ච ඛන්ධා ච අභිසඞ්ඛාරා ච. මච්චුධෙය්යස්ස පාරං වුච්චති අමතං නිබ්බානං “යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. **ගමිස්සසි ත්වං පිඞ්ගිය මච්චුධෙය්යස්ස පාර**න්ති: ත්වං පාරං ගමිස්සසි පාරං අධිගමිස්සසි පාරං පස්සිස්සසි පාරං සච්ඡිකරිස්සසීති ‘ගමිස්සසි ත්වං පිඞ්ගිය මච්චුධෙය්යස්ස පාරං’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "යථා අහු වක්කලි මුත්තසද්ධො\nභද්රාවුධො ආලවිගොතමො ච,\nඑවමෙව ත්වම්පි පමුඤ්චස්සු සද්ධං\nගමිස්සසි ත්වං පිඞ්ගිය මච්චුධෙය්යස්ස පාරන්ති.",
                        "level": 2
                    },
                    {
                        "type": "heading",
                        "text": "24.",
                        "level": 1
                    },
                    {
                        "type": "gatha",
                        "text": "එස භීයො පසීදාමි සුත්වාන මුනිනො වචො,\nවිවත්තච්ඡදො{3} සම්බුද්ධො අඛිලො පටිභානවා.",
                        "level": 2
                    },
                    {
                        "type": "paragraph",
                        "text": "**එස භීයො පසීදාමී**ති-එස භීයො පසීදාමි, භීයො භීයො සද්දහාමි භීයො භීයො ඔකප්පෙමි, භීයො භීයො අධිමුච්චාමි, ‘සබ්බෙ සඞ්ඛාරා අනිච්චා’ති භීයො භීයො පසීදාමි, භීයො භීයො සද්දහාමි, භීයො භීයො ඔකප්පෙමි, භීයො භීයො අධිමුච්චාමි, ‘සබ්බෙ සඞ්ඛාරා දුක්ඛා’ති භීයො භීයො පසීදාමි -පෙ- ‘සබ්බෙ ධම්මා අනත්තා’ති භීයො භීයො පසීදාමි -පෙ- ‘යං කිඤ්චි සමුදය ධම්මං සබ්බං තං නිරොධධම්ම’න්ති භීයො භීයො පසීදාමි, භීයො භීයො සද්දහාමි, භීයො භීයො ඔකප්පෙමි, භීයො භීයො අධිමුච්චාමීති ‘එස භීයො පසීදාමි’."
                    }
                ],
                "footnotes": [
                    {
                        "type": "footnote",
                        "text": "1. ත්වං-ව-වි-ක, ම ඡ සං,"
                    },
                    {
                        "type": "footnote",
                        "text": "2. ත්වං-ප-ව-වි-ක."
                    },
                    {
                        "type": "footnote",
                        "text": "3. විවත්තච්ඡද්දො-පන,\nවිවට්ටච්ඡදො-ම ඡ සං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 472,
            "pali": {
                "entries": [
                    {
                        "type": "paragraph",
                        "text": "**සුත්වාන මුනිනො වචො**ති-‘මුනී’ති ‘මොනං’ වුච්චති ඤාණං -පෙ- සඞ්ගජාලමතිච්ච සො මුනී. **සුත්වාන මුනිනො වචොති** තුය්හං වචනං බ්යප්පථං දෙසනං අනුසාසනං අනුසිට්ඨිං{1} සුත්වාන{2} උග්ගහෙත්වාන උපධාරයිත්වාන උපලක්ඛියිත්වානාති ‘සුත්වාන මුනිනො වචො’."
                    },
                    {
                        "type": "paragraph",
                        "text": "**විවත්තච්ඡදො සම්බුද්ධොති**-‘ඡදන’න්ති පඤ්ච ඡදනානීති: තණ්හාඡදනං දිට්ඨිඡදනං කිලෙසඡදනං දුච්චරිතඡදනං අවිජ්ජාඡදනං තානි ඡදනානි බුද්ධස්ස භගවතො විවටානි{3} විද්ධංසිතානි උග්ඝටිතානි සමුග්ඝටිතානි පහීනානි සමුච්ඡින්නානි වූපසන්නානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි, තස්මා බුද්ධො විවත්තච්ඡදො. ‘බුද්ධො’ති යො සො භගවා -පෙ- සච්ඡිකාපඤ්ඤත්ති යදිදං බුද්ධොති ‘විවත්තච්ඡදො සම්බුද්ධො’."
                    },
                    {
                        "type": "paragraph",
                        "text": "**අඛිලො පටිභානවාති** ‘අඛිලො’ති රාගො ඛිලො දොසො ඛිලො මොහො ඛිලො කොධො ඛිලො උපනාහො ඛිලො -පෙ- සබ්බාකුසලාභිසංඛාරා ඛිලා. තෙ ඛිලා බුද්ධස්ස භගවතො පහීනා උච්ඡින්නමූලා තාලාවත්ථුකතා අනභාවකතා{4} ආයතිං අනුප්පාදධම්මා, තස්මා බුද්ධො අඛිලො. **පටිභානවාති**: තයො පටිභානවන්තො: පරියත්තිපටිභානවා පරිපුච්ඡාපටිභානවා. අධිගමපටිභානවා: කතමො පරියත්ති පටිභානවා: ඉධෙකච්චස්ස පකතියා{5} පරියාපුතං{6} ‘හොති: සුත්තං ගෙය්යං ව්යාකරණං ගාථං උදානං ඉතිවුත්තකං ජාතකං අබ්භුතධම්මං වෙදල්ලං’ තස්ස පරියත්තිං නිස්සාය පටිභාති අයං පරියත්තිපටිභානවා."
                    },
                    {
                        "type": "paragraph",
                        "text": "කතමො පරිපුච්ඡා පටිභානවා: ඉධෙකච්චො පරිපුච්ඡිතො හොති අත්ථෙ ච ඤායෙ ච ලක්ඛණෙ ච කාරණෙ ච ඨානාඨානෙ ච. තස්ස පරිපුච්ඡං නිස්සාය පටිභාති අයං පරිපුච්ඡාපටිභානවා. කතමො අධිගමපටිභානවා: ඉධෙකච්චස්ස අධිගතා හොන්ති චත්තාරො සතිපට්ඨානා චත්තාරො සම්මප්පධානා චත්තාරො ඉද්ධිපාදා පඤ්චින්ද්රියානි පඤ්ච බලානි සත්ත බොජ්ඣඞ්ගා අරියො අට්ඨඞ්ගිකො මග්ගො චත්තාරො ච අරියමග්ගා චත්තාරි ච සාමඤ්ඤඵලාති චතස්සො පටිසම්භිදායො ඡ ච අභිඤ්ඤායො. තස්ස අත්ථො ඤාතො, ධම්මො ඤාතො, නිරුත්ති ඤාතා. අත්ථෙ ඤාතෙ අත්ථො පටිභාති, ධම්මෙ ඤාතෙ ධම්මො පටිභාති, නිරුත්තියා ඤාතාය නිරුත්ති පටිභාති. ඉමෙසු තීසු ඤාණෙසු ඤාණං පටිභානපටිසම්භිදා. භගවා ඉමාය පටිභානපටිසම්භිදාය උපෙතො සමුපෙතො උපගතො සමුපගතො උපපන්නො සම්පන්නො සමන්නාගතො තස්මා බුද්ධො පටිභානවා. යස්ස පරියත්ති නත්ථි, පරිපුච්ඡා නත්ථි, අධිගමො නත්ථි, කිං තස්ස පටිභායිස්සතීති ‘අඛිලො පටිභානවා’."
                    }
                ],
                "footnotes": [
                    {
                        "type": "footnote",
                        "text": "1. අනුසන්ධිං-ප ව වි ක\nඅනුසිට්ඨං-මඡසං"
                    },
                    {
                        "type": "footnote",
                        "text": "2. සුත්වා සුනිත්වා උග්ගහෙත්වා උපධාරෙත්වා-පන"
                    },
                    {
                        "type": "footnote",
                        "text": "3. විගතානි-ව-වි-ක"
                    },
                    {
                        "type": "footnote",
                        "text": "4. අනභාවංගතා-ව-වි-ක, ම ඡ ස්යා,"
                    },
                    {
                        "type": "footnote",
                        "text": "5. බුද්ධවචනං පකතියා-ම ඡ සං,"
                    },
                    {
                        "type": "footnote",
                        "text": "6. පරියා සුමං-ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 474,
            "pali": {
                "entries": [
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“එස භීයො පසීදාමි සුත්වාන මුනිනො වචො,\nවිවත්තච්ඡදො සම්බුද්ධො අඛිලො පටිභානවා”ති.",
                        "level": 1
                    },
                    {
                        "type": "heading",
                        "text": "25.",
                        "level": 1
                    },
                    {
                        "type": "gatha",
                        "text": "අධිදෙවෙ අභිඤ්ඤාය සබ්බං වෙදි පරොපරං,\nපඤ්හානන්තකරො සත්ථා කඞ්ඛීනං පටිජානතං.",
                        "level": 1
                    },
                    {
                        "type": "paragraph",
                        "text": "**අධිදෙවෙ අභිඤ්ඤායාති**-දෙවා’ති තයො දෙවා සම්මුතිදෙවා උප්පත්තිදෙවා විසුද්ධිදෙවා. කතමෙ සම්මුතිදෙවා: ‘සම්මුතිදෙවා’ වුච්චන්ති රාජානො ච රාජකුමාරා ච දෙවියො ච, ඉමෙ වුච්චන්ති සම්මුතිදෙවා. කතමෙ උප්පත්තිදෙවා: ‘උප්පත්තිදෙවා’ වුච්චන්ති චාතුම්මහාරාජිකා දෙවා තාවතිංසා දෙවා -පෙ- බ්රහ්මකායිකා දෙවා යෙ ච දෙවා තදුත්තරි ඉමෙ වුච්චන්ති උප්පත්තිදෙවා. කතමෙ විසුද්ධිදෙවා: ‘විසුද්ධිදෙවා’ වුච්චන්ති තථාගතා තථාගතසාවකා අරහන්තො ඛීණාසවා, යෙ ච පච්චෙකසම්බුද්ධා, ඉමෙ වුච්චන්ති විසුද්ධිදෙවා. භගවා සම්මුතිදෙවෙ අධිදෙවාති{1} අභිඤ්ඤාය උප්පත්තිදෙවෙ අධිදෙවාති{1}. අභිඤ්ඤාය විසුද්ධිදෙවෙ අධිදෙවාති අභිඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වාති අධිදෙවෙ අභිඤ්ඤාය."
                    },
                    {
                        "type": "paragraph",
                        "text": "**සබ්බං වෙදි පරොපරන්ති:** භගවා අත්තනො ච පරෙසං ච අධිදෙවකරෙ ධම්මෙ වෙදි අඤ්ඤාසි අපස්සි{2}. පටිවිජ්ඣ. කතමෙ අත්තනො අධිදෙවකරා ධම්මා: සම්මාපටිපදා අනුලොමපටිපදා අපච්චනීකපටිපදා අන්වත්ථපටිපදා ධම්මානුධම්මපටිපදා සීලෙසු පරිපුරිකාරිතා ඉන්ද්රියෙසු ගුත්තද්වාරතා භොජනෙ මත්තඤ්ඤුතා ජාගරියානුයොගො සතිසම්පජඤ්ඤං චත්තාරො සතිපට්ඨානා -පෙ- අරියො අට්ඨඞ්ගිකො මග්ගො. ඉමෙ වුච්චන්ති අත්තනො අධිදෙවකරා ධම්මා. කතමෙ පරෙසං අධිදෙවකරා ධම්මා: සම්මාපටිපදා -පෙ- අරියො අට්ඨඞ්ගිකො මග්ගො. ඉමෙ වුච්චන්ති පරෙසං අධිදෙවකරා ධම්මා. එවං භගවා අත්තනො ච පරෙසං ච අධිදෙවකරෙ ධම්මෙ වෙදි අඤ්ඤාසි. අපස්සි{2} පටිවිජ්ඣිති ‘සබ්බං වෙදි පරොපරං’."
                    }
                ],
                "footnotes": [
                    {
                        "type": "footnote",
                        "text": "1. අතිදෙවාති-ව-වි-ක"
                    },
                    {
                        "type": "footnote",
                        "text": "2. පස්සි-ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 476,
            "pali": {
                "entries": [
                    {
                        "type": "paragraph",
                        "text": "**පඤ්හානන්තකරො සත්ථාති:** භගවා පාරායනිකපඤ්හානං අන්තකරො පරියන්තකරො පරිච්ඡෙදකරො පරිවටුමකරො. සභියපඤ්හානං අන්තංකරො පරියන්තකරො, පරිච්ඡෙදකරො පරිවටුමකරො සක්කපඤ්හානං සුයාමපඤ්හානං භික්ඛුපඤ්හානං භික්ඛුනී පඤ්හානං උපාසකපඤ්හානං උපාසිකාපඤ්හානං රාජපඤ්හානං ඛත්තියපඤ්හානං බ්රාහ්මණ-වෙස්ස- සුද්දපඤ්හානං දෙව පඤ්හානං බ්රහ්මපඤ්හානං අන්තකරො පරියන්තකරො පරිච්ඡෙදකරො පරිවටුමකරොති පඤ්හානන්තකරො. **සත්ථාති**: භගවා සත්තවාහො යථා සත්ථවාහො සත්ථෙ{1}. කන්තාරං තාරෙති, චොරකන්තාරං තාරෙති, වාළකන්තාරං තාරෙති, දුබ්භික්ඛකන්තාරං තාරෙති, නිරුදකකන්තාරං තාරෙති, උත්තාරෙති නිත්තාරෙති පතාරෙති ඛෙමන්තභූමිං{2} සංපාපෙති. එවමෙව භගවා සත්ථවාහො සත්තෙ කන්තාරං තාරෙති ජාතිකන්තාරං තාරෙති, ජරා-ව්යාධි-මරණ-සොකපරිදෙවදුක්ඛදොමනස්සුපායාසකන්තාරං තාරෙති, රාගකන්තාරං තාරෙති, දොස-මොහ -මාන-දිට්ඨි-කිලෙස-දුච්චරිතකන්තාරං තාරෙති, රාගගහනං තාරෙති, දොසගහනං-මොහගහනං-දිට්ඨි-කිලෙස-දුච්චරිතගහනං තාරෙති උත්තාරෙති නිත්තාරෙති පතාරෙති ඛෙමන්තභූමිං අමතං නිබ්බානං සම්පාපෙතීති එවම්පි භගවා සත්ථවාහො,"
                    },
                    {
                        "type": "paragraph",
                        "text": "අථවා භගවා නෙතා විනෙතා අනුනෙතා පඤ්ඤාපෙතා නිජ්ඣාපෙතා පෙක්ඛෙතා{3} පසාදෙතාති එවම්පි භගවා සත්ථවාහො. අථවා භගවා අනුප්පන්නස්ස මග්ගස්ස උප්පාදෙතා අසඤ්ජාතස්ස මග්ගස්ස සඤ්ජනෙතා. අනක්ඛාතස්ස මග්ගස්ස අක්ඛාතා, මග්ගඤ්ඤු මග්ගවිදූ මග්ගකොවිදො මග්ගානුගා ච පනස්ස{4} එතරහි සාවකා විහරන්ති පච්ඡා සමන්නාගතාති එවම්පි භගවා සත්ථවාහොති."
                    },
                    {
                        "type": "paragraph",
                        "text": "**කඞ්ඛීනං පටිජානත**න්ති: සකඞ්ඛා ආගන්ත්වා නික්කඞ්ඛා{5} සම්පජ්ජන්ති සලෙඛා{6} ආගන්ත්වා නිල්ලෙඛා සම්පජ්ජන්ති සද්වෙළ්හකා ආගන්ත්වා නිද්වෙළ්හකා සම්පජ්ජන්ති සවිචිකිච්ඡා ආගන්ත්වා නිබ්බිචිකිච්ඡා සම්පජ්ජන්ති සරාගා ආගන්ත්වා වීතරාගා සම්පජ්ජන්ති සදොසා ආගන්ත්වා වීතදොසා සම්පජ්ජන්ති සමොහා ආගන්ත්වා වීතමොහා සම්පජ්ජන්ති සකිලෙසා ආගන්ත්වා නික්කිලෙසා සම්පජ්ජන්තීති ‘කඞ්ඛීනං පටිජානතං’"
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "“අධිදෙවෙ අභිඤ්ඤාය සබ්බං වෙදි පරොපරං,\nපඤ්හානන්තකරො සත්ථා කඞ්ඛීනං පටිජානත”න්ති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සත්ථං පන"
                    },
                    {
                        "type": "footnote",
                        "text": "2. ඛෙමන්තං-ම ඡ සං"
                    },
                    {
                        "type": "footnote",
                        "text": "3. පෙක්ඛතා-ම ඡ සං"
                    },
                    {
                        "type": "footnote",
                        "text": "4. මග්ගානුගාව පන-ම ඡ සං"
                    },
                    {
                        "type": "footnote",
                        "text": "5. නිස්සඞ්කා-පන"
                    },
                    {
                        "type": "footnote",
                        "text": "6. සල්ලෙඛා-ම ඡ සං"
                    },
                    {
                        "type": "footnote",
                        "text": "7. සංකීලෙස-පන"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 478,
            "pali": {
                "entries": [
                    {
                        "type": "heading",
                        "text": "26. ",
                        "level": 1
                    },
                    {
                        "type": "gatha",
                        "text": "අසංහීරං අසඞ්කුප්පං\nයස්ස නත්ථි උපමා ක්වචි,\nඅද්ධාගමිස්සාමි නමෙත්ථ කඞ්ඛා\nඑවං මං ධාරෙහි අධිමුත්තචිත්තං.",
                        "level": 2
                    },
                    {
                        "type": "paragraph",
                        "text": "**අසංහීරං අසඞ්කුප්ප**න්ති: අසංහීරං වුච්චති අමතං නිබ්බානං “යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. **අසංහීර**න්ති: රාගෙන දොසෙන මොහෙන කොධෙන උපනාහෙන මක්ඛෙන පලාසෙන ඉස්සාය මච්ඡරියෙන මායාය සාඨෙය්යෙන ථම්භෙන සාරම්භෙන මානෙන අතිමානෙන මදෙන පමාදෙන සබ්බකිලෙසෙහි සබ්බදුච්චරිතෙහි සබ්බපරිළාහෙහි සබ්බාසවෙහි සබ්බදරථෙහි සබ්බසන්තාපෙහි සබ්බාකුසලාභිසංඛාරෙහි අසංහාරියං නිබ්බානං නිච්චං ධුවං සස්සතං අවිපරිනාමධම්මන්ති අසංහීරං **අසංකුප්ප**න්ති: ‘අසංකුප්පං’ වුච්චති අමතං නිබ්බානං, යො සො සබ්බසංඛාරසමථො -පෙ- නිරොධො නිබ්බානං, යස්ස න උප්පාදො පඤ්ඤායති, න වයො පඤ්ඤායති, න තස්ස අඤ්ඤථත්තං පඤ්ඤායති, නිබ්බානං නිච්චං ධුවං සස්සතං අවිපරිනාමධම්මන්ති ‘අසංහීරං අසංකුප්පං’."
                    },
                    {
                        "type": "paragraph",
                        "text": "**යස්ස නත්ථි උපමා ක්වචී**ති-‘යස්සා’ති නිබ්බානස්ස{1} **නත්ථි උපමා ති** උපමා නත්ථි උපනිධා නත්ථි සදිසං නත්ථි පටිභාගො නත්ථි න සන්ති න සංවිජ්ජති නූපලබ්භති. **ක්වචී**ති. ක්වචි කිම්හිචි කත්ථචි අජ්ඣත්තං වා බහිද්ධා ව අජ්ඣත්තබහිද්ධා වාති. ‘යස්ස නත්ථි උපමා ක්වචි’.{2}"
                    },
                    {
                        "type": "paragraph",
                        "text": "**අද්ධා ගමිස්සාමි න මෙත්ථ කඞ්ඛා**ති ‘අද්ධා’ති එකංසවචනං නිස්සංසයවචනං නික්කඞ්ඛාවචනං අද්වෙජ්ඣවචනං අද්වෙළ්හකවචනං නියොගවචනං අන්වත්ථවචනං අපණ්ණකවචනං අවිරුද්ධවචනං අවත්ථාපනවචනමෙතං ‘අද්ධා’ති. **ගමිස්සාමී**ති ගමිස්සාමි අධිගමිස්සාමි ඵස්සිස්සාමි{3} සච්ඡිකරිස්සාමීති ‘අද්ධාගමිස්සාමි’. **න මෙත්ථ කඞ්ඛා**ති ‘එත්ථා’ති නිබ්බානෙ. කඞ්ඛා නත්ථි විචිකිච්ඡා නත්ථි ද්වෙළ්හකං නත්ථි සංසයො නත්ථි න සන්ති න සංවිජ්ජති නූපලබ්භති පහීනො සමුච්ඡින්නො වූපසන්තො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪොති ‘අද්ධා ගමිස්සාමි න මෙත්ථ කඞ්ඛා’."
                    }
                ],
                "footnotes": [
                    {
                        "type": "footnote",
                        "text": "1. නිබ්බානස්ස-ම ඡ සං"
                    },
                    {
                        "type": "footnote",
                        "text": "2. තස්ස අඤ්ඤදත්ථු-ස්යා,"
                    },
                    {
                        "type": "footnote",
                        "text": "3. පස්සිස්සාමි-මච්චෙ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 480,
            "pali": {
                "entries": [
                    {
                        "type": "paragraph",
                        "text": "**එවං මං ධාරෙහි අධිමුත්තචිත්ත**න්ති-‘එවං මං ධාරෙහී’ති එවං මං උපලක්ඛෙහි චිත්තං නිබ්බානනින්නං නිබ්බානපොනං නිබ්බානපබ්භාරං නිබ්බානාධිමුත්තන්ති ‘එවං මං ධාරෙහි අධිමුත්තචිත්තන්ති’."
                    },
                    {
                        "type": "unindented",
                        "text": "තෙනාහ ථෙරො පිඞ්ගියො:"
                    },
                    {
                        "type": "gatha",
                        "text": "අසංහීරං අසංකුප්පං\nයස්ස නත්ථි උපමා ක්වචි\nඅද්ධා ගමිස්සාමි න මෙත්ථ කඞ්ඛා\nඑවං මං ධාරෙහි අධිමුත්තචිත්තන්ති.",
                        "level": 2
                    },
                    {
                        "type": "centered",
                        "text": "පිඞ්ගියසුත්තන්තං සොළසි",
                        "level": 1
                    },
                    {
                        "type": "centered",
                        "text": "පාරායන වග්ගො නිට්ඨිතො",
                        "level": 1
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 482,
            "pali": {
                "entries": [
                    {
                        "type": "heading",
                        "text": "ඛග්ගවිසාණ සුත්තනිද්දෙසො",
                        "level": 3
                    },
                    {
                        "type": "heading",
                        "text": "පඨමො වග්ගො",
                        "level": 2
                    },
                    {
                        "type": "heading",
                        "text": "1.",
                        "level": 1
                    },
                    {
                        "type": "gatha",
                        "text": "සබ්බෙසු භූතෙසු නිධාය දණ්ඩං\nඅවිහෙඨයං{1} අඤ්ඤතරම්පි තෙසං,\nන පුත්තමිච්ඡෙය්ය කුතො සහායං\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**සබ්බෙසු භූතෙසු නිධාය දණ්ඩ**න්ති-‘සබ්බෙසූ’ති සබ්බෙන සබ්බං, සබ්බථා සබ්බං, අසෙසං නිස්සෙසං පරියාදියනවචනමෙතං{2} ‘සබ්බෙසූ’ති. **භූතෙසූ**ති: ‘භූතා, වුච්චන්ති: තසා ච ථාවරා ච. **තසා**ති යෙසං තසිනා තණ්හා{3} අප්පහීනා, යෙසං ච භයභෙරවා අප්පහීනා, කිං කාරණා වුච්චන්ති තසා: තෙ{4} තසන්ති උත්තසන්ති පරිතසන්ති භායන්ති සංතාසං{5}. ආපජ්ජන්ති, තංකාරණා වුච්චන්ති තසා. **ථාවරා**ති: යෙසං තසිනා තණ්හා{3} පහීනා, යෙසං ච භයභෙරවා පහීනා. කිං කාරණා වුච්චන්ති ථාවරා, තෙ න තසන්ති න උත්තසන්ති න පරිතසන්ති න භායන්ති න සන්තාසං{5}. ආපජ්ජන්ති, තංකාරණා වුච්චන්ති ථාවරා. **දණ්ඩා**ති{6}: තයො දණ්ඩා: කායදණ්ඩො වචීදණ්ඩො මනොදණ්ඩො. තිවිධං කායදුච්චරිතං කායදණ්ඩො, චතුබ්බිධං වචීදුච්චරිතං වචීදණ්ඩො, තිවිධං මනොදුච්චරිතං මනො දණ්ඩො. **සබ්බෙසු භූතෙසු නිධාය දණ්ඩ**න්ති සබ්බෙසු භූතෙසු දණ්ඩං නිධාය නිදහිත්වා ඔරොපයිත්වා සමොරොපයිත්වා නික්ඛිපිත්වා පටිප්පස්සම්භිත්වාති ‘සබ්බෙසු භූතෙසු නිධාය දණ්ඩං.’"
                    },
                    {
                        "type": "paragraph",
                        "text": "**අවිහෙඨයං අඤ්ඤතරම්පි තෙස**න්ති එකමෙකම්පි සත්තං පාණිනා වා ලෙඩ්ඩුනා වා දණ්ඩෙන වා සත්ථෙන වා අන්දුයා වා{7} රජ්ජුයා වා අවිහෙඨයන්තො, සබ්බෙපි සත්තෙ පාණිනා වා ලෙඩ්ඩුනා වා දණ්ඩෙන වා සත්ථෙන වා අන්දුයා වා රජ්ජුයා වා, අවිහෙඨයන්තොති ‘අවිහෙඨයං අඤ්ඤතරම්පි තෙසං.’"
                    }
                ],
                "footnotes": [
                    {
                        "type": "footnote",
                        "text": "1. අහෙඨයං-ස්යා,"
                    },
                    {
                        "type": "footnote",
                        "text": "2. පරියාදය වචනමෙතං-ස්යා,"
                    },
                    {
                        "type": "footnote",
                        "text": "3. තසිතතණ්හා-ම ඡ සං, තණ්හා-ස්යා"
                    },
                    {
                        "type": "footnote",
                        "text": "4. තෙන-ප-ව-වි-ක."
                    },
                    {
                        "type": "footnote",
                        "text": "5. සංතාපං-ස්යා"
                    },
                    {
                        "type": "footnote",
                        "text": "6. දණ්ඩන්තී-ම ඡ සං."
                    },
                    {
                        "type": "footnote",
                        "text": "7. අද්දයා වා-ව-වි-ක, අරුයා වා- ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 484,
            "pali": {
                "entries": [
                    {
                        "type": "paragraph",
                        "text": "**න පුත්තමිච්ඡෙය්ය කුතො සහාය**න්ති-නා’ති පටික්ඛෙපො, **පුත්තා**ති චත්තාරො පුත්තා: අත්රජො{1} පුත්තො ඛෙත්තජො පුත්තො දින්නකො පුත්තො අන්තෙවාසිකො පුත්තො. සහායන්ති සහායා වුච්චන්ති: යෙහි සහ ආගමනං ඵාසු, ගමනං ඵාසු, ගමනාගමනං ඵාසු. ඨානං ඵාසු, නිසජ්ජා{2} ඵාසු, සයනං{3} ඵාසු, ආලපනං ඵාසු, සල්ලපනං ඵාසු, උල්ලපනං ඵාසු, සමුල්ලපනං ඵාසු. **න පුත්තමිච්ඡෙය්ය කුතො සහාය**න්ති: පුත්තමපි න ඉච්ඡෙය්ය න සාදියෙය්ය න පත්ථයෙය්ය න පිහයෙය්ය නාභිජප්පෙය්ය, කුතො මිත්තං වා සන්දිට්ඨං වා සම්භත්තං වා සහායං වා ඉච්ඡෙය්ය{4} සාදියෙය්ය පත්ථෙය්ය පිහයෙය්ය අභිජප්පෙය්යාති ‘න පුත්තමිච්ඡෙය්ය කුතො සහායං’."
                    },
                    {
                        "type": "paragraph",
                        "text": "**එකො චරෙ ඛග්ගවිසාණකප්පො**ති ‘එකො’ති සො පච්චෙකබුද්ධො පබ්බජ්ජාසඞ්ඛාතෙන එකො, අදුතියට්ඨෙන එකො, තණ්හාය පහානට්ඨෙන{5}. එකො, එකන්තවීතරාගොති එකො, එකන්තවීතදොසොති එකො, එකන්තවීතමොහොති එකො, එකන්තනික්කිලෙසොති එකො, එකායනමග්ගං ගතොති එකො, එකො අනුත්තරං පච්චෙකසම්බොධිං අභිසම්බුද්ධොති එකො."
                    },
                    {
                        "type": "paragraph",
                        "text": "කථං සො පච්චෙකසම්බුද්ධො පබ්බජ්ජාසඞ්ඛාතෙන එකො: සො පච්චෙකසම්බුද්ධො සබ්බං ඝරාවාසපළිබොධං ඡින්දිත්වා පුත්තදාරපළිබොධං ඡින්දිත්වා ඤාතිපළිබොධං ඡින්දිත්වා සන්නිධිපළිබොධං ඡින්දිත්වා කෙසමස්සුං ඔහාරෙත්වා කාසායානි වත්තානි අච්ඡාදෙත්වා අගාරස්මා අනගාරියං පබ්බජිත්වා අකිඤ්චනභාවං උපගන්ත්වා එකො චරති විහරති ඉරීයති වත්තති පාලෙති යපෙති යාපෙති. එවං සො පච්චෙකසම්බුද්ධො පබ්බජ්ජාසඞ්ඛාතෙන එකො."
                    },
                    {
                        "type": "paragraph",
                        "text": "කථං සො පච්චෙකසම්බුද්ධො අදුතියට්ඨෙන එකො: සො එවං පබ්බජිතො සමානො එකො අරඤ්ඤෙ වනපත්ථානි පන්තානි{6} සෙනාසනානි පටිසෙවති අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානි. සො එකො චරති, එකො ගච්ඡති, එකො තිට්ඨති, එකො නිසීදති, එකො සෙය්යං කප්පෙති, එකො ගාමං පිණ්ඩාය පවිසති, එකො අභික්කමති, එකො පටික්කමති, එකො රහො නිසීදති, එකො චඞ්කමං අධිට්ඨාති, එකො චරති, විහරති ඉරීයති වත්තති පාලෙති යපෙති යාපෙතීති එවං සො පච්චෙකසම්බුද්ධො අදුතියට්ඨෙන එකො."
                    }
                ],
                "footnotes": [
                    {
                        "type": "footnote",
                        "text": "1. අත්තජො-ස්යා."
                    },
                    {
                        "type": "footnote",
                        "text": "2. නිසජ්ජනං-ස්යා,"
                    },
                    {
                        "type": "footnote",
                        "text": "3. නිපජ්ජනං-සයා."
                    },
                    {
                        "type": "footnote",
                        "text": "4. ඉච්ඡිස්සති ස්යා"
                    },
                    {
                        "type": "footnote",
                        "text": "5. තණ්හා පහානට්ඨෙන-පන, ස්යා"
                    },
                    {
                        "type": "footnote",
                        "text": "6. පන්ථානි-ප වි, වි, ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 486,
            "pali": {
                "entries": [
                    {
                        "type": "paragraph",
                        "text": "කථං සො පච්චෙකසම්බුද්ධො තණ්හාය පහානට්ඨෙන එකො, සො එවං එකො අදුතියො අප්පමත්තො ආතාපී පහිතත්තො විහරන්තො මහාපධානං පදහන්තො මාරං සසෙනං{1} නමුචිං කණ්හං පමත්තබන්ධුං මිධමෙත්වා{2} තණ්හාජාලිනිං{3} සරිතං විසන්තිකං{4} පජහි විනොදෙසි බ්යන්තී අකාසි අනභාවං ගමෙසීති."
                    },
                    {
                        "type": "gatha",
                        "text": "1. “තණ්හා දුතියො පුරිසො දීඝමද්ධානසංසරං,\nඉත්ථභාවඤ්ඤථාභාවං සංසාරං නාතිවත්තති.",
                        "level": 1
                    },
                    {
                        "type": "gatha",
                        "text": "2. එවමාදීනවං{5} ඤත්වා තණ්හා{6} දුක්ඛස්ස සම්භවං,\nවීතතණ්හො අනාදානො සතො භික්ඛු පරිබ්බජෙ”ති.{a}",
                        "level": 1
                    },
                    {
                        "type": "paragraph",
                        "text": "එවං සො පච්චෙකසම්බුද්ධො තණ්හාය පහානට්ඨෙන එකො."
                    },
                    {
                        "type": "paragraph",
                        "text": "කථං සො පච්චෙකසම්බුද්ධො එකන්තවීතරාගොති එකො: රාගස්ස පහීනත්තා එකන්තවීතරාගොති එකො දොසස්ස පහීනත්තා එකන්තවීතදොසොති එකො, මොහස්ස පහීනත්තා එකන්තවීතමොහොති එකො, කිලෙසානං පහීනත්තා එකන්තනික්කිලෙසොති එකො, එවං සො පච්චෙකසම්බුද්ධො එකන්තවීතරාගොති එකො."
                    },
                    {
                        "type": "paragraph",
                        "text": "කථං සො පච්චෙකසම්බුද්ධො එකායනමග්ගං ගතොති එකො: ‘එකායනමග්ගො’ වුච්චති: චත්තාරො සතිපට්ඨානා චත්තාරො සම්මප්පධානා චත්තාරො ඉද්ධිපාදා පඤ්චින්ද්රියානි පඤ්චබලානි සත්ත බොජ්ඣඞ්ගා අරියො අට්ඨඞ්ගිකො මග්ගො."
                    }
                ],
                "footnotes": [
                    {
                        "type": "footnote",
                        "text": "1. සසෙනකනං-ප-වි-ක, මඡසං."
                    },
                    {
                        "type": "footnote",
                        "text": "2. විධමෙත්වා ච-ම ඡ සං"
                    },
                    {
                        "type": "footnote",
                        "text": "3. තණ්හං ජාලිනිං-ස්යා,"
                    },
                    {
                        "type": "footnote",
                        "text": "4. විසරිතං විසත්තිකං-මඡසං"
                    },
                    {
                        "type": "footnote",
                        "text": "5. එතමාදිනවං-ප. ම ඡ සං"
                    },
                    {
                        "type": "footnote",
                        "text": "6. තණ්හං-ම ඡ සං,"
                    },
                    {
                        "type": "footnote",
                        "text": "a. චතුක්කඞ්ගුත්තර-භණ්ඩගාමවග්ග\nසුත්තනිපාත-ද්වයතානුපස්සනාසුත්ත.\nඉතිවුත්තක අනීයවග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 488,
            "pali": {
                "entries": [
                    {
                        "type": "gatha",
                        "text": "3. එකායනං ජාති ඛයන්තදස්සී\nමග්ගං පජානාති හිතානුකම්පී\nඑතෙන මග්ගෙන තරිංසු පුබ්බෙ\nතරිස්සන්ති යෙ ච තරන්ති ඔඝං’.",
                        "level": 2
                    },
                    {
                        "type": "paragraph",
                        "text": "එවං සො පච්චෙකසම්බුද්ධො එකායනමග්ගං ගතොති එකො. කථං සො පච්චෙකසම්බුද්ධො එකො අනුත්තරං පච්චෙකසම්බොධිං{1} අභිසම්බුද්ධොති එකො: ‘බොධි’ වුච්චති චතුසු මග්ගෙසු ඤාණං, “පඤ්ඤා පඤ්ඤින්ද්රියං පඤ්ඤාබලං -පෙ- ධම්මවිචයසම්බොජ්ඣඞ්ගො වීමංසා විපස්සනා සම්මාදිට්ඨි” සො පච්චෙකසම්බුද්ධො තෙන පච්චෙකබොධිඤාණෙන සබ්බෙ සඞ්ඛාරා අනිච්චාති බුජ්ඣි, සබ්බෙ සඞ්ඛාරා දුක්ඛාති බුජ්ඣි, සබ්බෙ ධම්මා අනත්තාති බුජ්ඣි, අවිජ්ජාපච්චයා සඞ්ඛාරාති බුජ්ඣි සඞ්ඛාරපච්චයා විඤ්ඤාණන්ති බුජ්ඣි, විඤ්ඤාණපච්චයා නාමරූපන්ති බුජ්ඣී, නාමරූපපච්චයා සළායතනන්ති බුජ්ඣි, සළායතනපච්චයා ඵස්සොති බුජ්ඣි, ඵස්සපච්චයා වෙදනාති බුජ්ඣි, වෙදනාපච්චයා තණ්හාති බුජ්ඣි තණ්හා පච්චයා උපාදානන්ති බුජ්ඣි, උපාදානපච්චයා භවොති බුජ්ඣී, භවපච්චයා ජාතීති බුජ්ඣි, ජාතිපච්චයා ජරාමරණන්ති බුජ්ඣී, අවිජ්ජානිරොධා සඞ්ඛාරනිරොධො’ති බුජ්ඣී, සඞ්ඛාරනිරොධා විඤ්ඤාණ නිරොධො’ති බුජ්ඣි, විඤ්ඤාණනිරොධා නාමරූපනිරොධොති බුජ්ඣි, නාමරූපනිරොධා සළායතනනිරොධො’ති බුජ්ඣි, සළායතන නිරොධා ඵස්සනිරොධො’ති බුජ්ඣී, ඵස්සනිරොධා වෙදනානිරොධො’ති බුජ්ඣ, වෙදනානිරොධා තණ්හානිරොධො’ති බුජ්ඣි, තණ්හානිරොධා උපාදානනිරොධො’ති බුජ්ඣි, උපාදාන නිරොධා භව නිරොධො’ති බුජ්ඣි, භවනිරොධා ජාති නිරොධො’ති බුජ්ඣි, ජාතිනිරොධා ජරාමරණ නිරොධො’ති බුජ්ඣි, ඉදං දුක්ඛන්ති බුජ්ඣි, අයං දුක්ඛසමුදයොති බුජ්ඣි, අයං දුක්ඛනිරොධොති බුජ්ඣි, අයං දුක්ඛනිරොධගාමිනීපටිපදාති බුජ්ඣි, ඉමෙ ආසවා’ති බුජ්ඣි, අයං ආසවනිරොධොති බුජ්ඣි, අයං ආසවනිරොධගාමිනී පටිපදා’ති බුජ්ඣි, ඉමෙ ධම්මා පරිඤ්ඤෙය්යාති බුජ්ඣි, ඉමෙ ධම්මා පහාතබ්බාති බුජ්ඣි, ඉමෙ ධම්මා සච්ඡිකාතබ්බාති බුජ්ඣි, ඉමෙ ධම්මා භාවෙතබ්බාති බුජ්ඣි, ඡන්නං ඵස්සායතනානං සමුදයං ච අත්ථඞ්ගමං ච.{2} අස්සාදං ච ආදීනවං ච නිස්සරණං ච බුජ්ඣි. පඤ්චන්නං උපාදානක ඛන්ධානං සමුදයං ච -පෙ- නිස්සරණං ච බුජ්ඣි, චතුන්නං මහාභූතානං සමුදයං ච අත්ථඞ්ගමං ච අස්සාදං ච ආදීනවං ච නිස්සරණං ච බුජ්ඣි, ‘යං කිඤ්චි සමුදයධම්මං සබ්බං තං නිරොධධම්මන්ති බුජ්ඣි."
                    }
                ],
                "footnotes": [
                    {
                        "type": "footnote",
                        "text": "1. පච්චෙක බුද්ධඤාණෙන-ස්යා."
                    },
                    {
                        "type": "footnote",
                        "text": "2. අත්ථගමංච-ව-වි-ක ම ඡ සං,"
                    },
                    {
                        "type": "footnote",
                        "text": "a. සතිපට්ඨානසංයුත්ත-නාලන්දවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 490,
            "pali": {
                "entries": [
                    {
                        "type": "paragraph",
                        "text": "අථවා යං බුජ්ඣිතබ්බං අනුබුජ්ඣිතබ්බං පටිබුජ්ඣිතබ්බං සම්බුජ්ඣිතබ්බං අධිගන්තබ්බං ඵස්සිතබ්බං සච්ඡිකාතබ්බං, සබ්බං තං තෙන පච්චෙකබොධිඤාණෙන බුජ්ඣි අනුබුජ්ඣි පටිබුජ්ඣි සම්බුජ්ඣි අධිගච්ඡි ඵස්සෙසි සච්ඡාකාසීති එවං සො පච්චෙකසම්බුද්ධො එකො අනුත්තරං පච්චෙකසම්බොධිං අභිසම්බුද්ධොති එකො."
                    },
                    {
                        "type": "paragraph",
                        "text": "**චරෙති:** අට්ඨචරියායො: ඉරියාපථචරියා ආයතනචරියා සතිචරියා සමාධිචරියා ඤාණචරියා මග්ගචරියා පත්තිචරියා{1} ලොකත්ථචරියා. ‘ඉරියාපථචරියා’ති චතුසු ඉරියාපථෙසු. ආයතනචරියාති: ඡසු අජ්ඣත්තිකබාහිරෙසු{2} ආයතනෙසු. ‘සතිචරියා’ති චතුසු සතිපට්ඨානෙසු. ‘සමාධිචරියා’ති චතුසු ඣානෙසු. ඤාණාචරියාති චතුසු අරියසච්චෙසු.{3} ‘මග්ගචරියා’ති චතුසු අරියමග්ගෙසු.{4} ‘පත්තිචරියා’ති{5} චතුසු සාමඤ්ඤඵලෙසු, ලොකත්ථචරියාති තථාගතෙසු අරහන්තෙසු සම්මාසම්බුද්ධෙසු, පදෙසෙ{6} පච්චෙකසම්බුද්ධෙසු පදෙසෙ{6} සාවකෙසු ඉරියාපථචරියා ච පණිධිසම්පන්නානං, ආයතනචරියා ච ඉන්ද්රියෙසු ගුත්තද්වාරානං, සතිචරියා ච අප්පමාදවිහාරිනං, සමාධිචරියා ච, අධිචිත්තමනුයුත්තානං ඤාණචරියා ච බුද්ධිසම්පන්නානං මග්ගචරියා ච සම්මාපටිපන්නානං, පත්තිචරියා ච{5} අධිගතඵලානං, ලොකත්ථචරියා ච තථාගතානං අරහන්තානං සම්මාසම්බුද්ධානං, පදෙසෙ පච්චෙකබුද්ධානං, පදෙසෙ{6} සාවකානං, ඉමා අට්ඨචරියායො."
                    },
                    {
                        "type": "paragraph",
                        "text": "අපරාපි අට්ඨචරියායො: අධිමුච්චන්තො සද්ධාය චරති, පග්ගණ්හන්තො විරියෙන චරති, උපට්ඨපෙන්තො සතියා චරති, අවික්ඛෙපං කරොන්තො සමාධිනා චරති, පජානන්තො{7} පඤ්ඤාය චරති, විජානන්තො විඤ්ඤාණෙන චරති,{8} එවං පටිපන්නස්ස කුසලා ධම්මා ආයාපෙන්තීති ආයතනචරියාය චරති. එවං පටිපන්නො විසෙසමධිගච්ඡතීති විසෙසචරියාය චරති ඉමා අට්ඨ චරියායො."
                    },
                    {
                        "type": "paragraph",
                        "text": "අපරාපි අට්ඨ චරියායො: දස්සනචරියා ච{9} සම්මාදිට්ඨියා, අභිනිරොපනචරියා ච{10} සම්මාසඞ්කප්පස්ස, පරිග්ගහචරියා ච සම්මාවාචාය, සමුට්ඨානචරියා ච සම්මා කම්මන්තස්ස, වොදානචරියා ච සම්මාආජීවස්ස, පග්ගහචරියා ච සම්මාවායාමස්ස, උපට්ඨානචරියා ච සම්මාසතියා, අවික්ඛෙපචරියා ච සම්මාසමාධිස්ස, ඉමා අට්ඨචරියායො."
                    }
                ],
                "footnotes": [
                    {
                        "type": "footnote",
                        "text": "1. පටිපත්තිචරියා-ප, ව, වි, ක"
                    },
                    {
                        "type": "footnote",
                        "text": "2. ඡඅජ්ඣත්තිකබාහිරෙසු-ප, ව, වි, ක"
                    },
                    {
                        "type": "footnote",
                        "text": "3. චතුසු සච්චෙසු-ප, ව, වි, ක"
                    },
                    {
                        "type": "footnote",
                        "text": "4. චතුසු මග්ගෙසු-ප, ව, වි, ක"
                    },
                    {
                        "type": "footnote",
                        "text": "5. පටිපත්තිචරියාති-ප, ව, වි, ක"
                    },
                    {
                        "type": "footnote",
                        "text": "6. පදෙසතො-ම ඡ සං, ස්යා"
                    },
                    {
                        "type": "footnote",
                        "text": "7. පජහන්තො-ම ඡ සං, ස්යා."
                    },
                    {
                        "type": "footnote",
                        "text": "8. විඤ්ඤාණචරියාය චරති-ම ඡ සං ව, වි, ක"
                    },
                    {
                        "type": "footnote",
                        "text": "9. දස්සනචරියාඤාණචරියාච සම්මාදිට්ඨියා-ප, ව, වි, ක"
                    },
                    {
                        "type": "footnote",
                        "text": "10. අභිරොපනචරියා ම, ඡ, සං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 492,
            "pali": {
                "entries": [
                    {
                        "type": "paragraph",
                        "text": "**ඛග්ගවිසාණකප්පො**ති යථා ඛග්ගස්ස නාම විසාණං එකං හොති අදුතියං. එවමෙව සො පච්චෙකසම්බුද්ධො, තංකප්පො{1} තංසදිසො{2} තප්පටිභාගො. යථා අතිලොණං වුච්චති ලොණකප්පො, අතිතිත්තකං වුච්චති තිත්තකප්පො, අතිමධුරං වුච්චති මධුරකප්පො, අතිඋණ්හං වුච්චති අග්ගිකප්පො, අතිසීතං වුච්චති හිමකප්පො, මහාඋදකක්ඛන්ධො වුච්චති සමුද්දකප්පො, මහාභිඤ්ඤාබලප්පත්තො සාවකො වුච්චති සත්ථුකප්පොති. එවමෙව සො පච්චෙකසම්බුද්ධො තංකප්පො තංසදිසො තප්පටිභාගො එකො අදුතියො මුත්තබන්ධනො සම්මා ලොකෙ චරති විහරති ඉරීයති වත්තති පලෙති යපෙති යාපෙතීති ‘එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“සබ්බෙසු භූතෙසු නිධාය දණ්ඩං\nඅවිහෙඨයං අඤ්ඤතරම්පි තෙසං,\nන පුත්තමිච්ඡෙය්ය කුතො සහායං\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "2. ",
                        "level": 1
                    },
                    {
                        "type": "gatha",
                        "text": "සංසග්ගජාතස්ස භවන්ති ස්නෙහා\nස්නෙහන්වයං දුක්ඛමිදං පහොති,\nආදීනවං ස්නෙහජං පෙක්ඛමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**සංසග්ගජාතස්ස භවන්ති ස්නෙහා**ති-‘සංසග්ගා’ති ද්වෙ සංසග්ගා: දස්සනසංසග්ගො ච සවනසංසග්ගො ච. කතමො දස්සනසංසග්ගො: ඉධෙකච්චො පස්සති ඉත්ථිං වා කුමාරිං වා අභිරූපං දස්සනීයං පාසාදිකං පරමාය වණ්ණපොක්ඛරතාය සමන්නාගතං, දිස්වා පස්සිත්වා අනුබ්යංජනනසො නිමිත්තං ගණ්හාති: කෙසා වා සොභනා, මුඛං වා සොභනං, අක්ඛී වා සොභනා, කණ්ණා වා සොභනා, නාසා වා සොභනා, ඔට්ඨා වා සොභනා, දන්තා වා සොභනා, මුඛං වා සොභනා, ගීවා වා සොභනා, ථනා වා සොභනා, උරං වා සොභනං, උදරං වා සොභනා, කටි වා සොභනං, ඌරු වා සොභනා, ජඞ්ඝා වා සොභනා, හත්වා වා සොභනා, පාදා වා සොභනා, අඞ්ගුලියො වා සොභනා, නඛා වා සොභනා ති දිස්වා පස්සිත්වා අභිනන්දති අභිවදති අභිපත්ථෙති අනුස්සරති අනුප්පාදෙති අනුබන්ධති රාගබන්ධනං. අයං දස්සනසංසග්ගො."
                    }
                ],
                "footnotes": [
                    {
                        "type": "footnote",
                        "text": "1. තක්කප්පො-ම ඡ සං ස්යා."
                    },
                    {
                        "type": "footnote",
                        "text": "2. තස්සදිසො-ම ඡ සං ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 494,
            "pali": {
                "entries": [
                    {
                        "type": "paragraph",
                        "text": "කතමො සවණසංසග්ගො: ඉධෙකච්චො සුණාති අමුකස්මිං නාම ගාමෙ වා නිගමෙ වා ඉත්ථි වා කුමාරී වා අභිරූපා වා දස්සනීයා පාසාදිකා පරමාය වණ්ණපොක්ඛරතාය සමන්නාගතාති, සුත්වා සුණිත්වා අභිනන්දති අභිවදති අභිපත්ථෙති අනුප්පාදෙති අනුබන්ධති රාගබන්ධනං. අයං සවණසංසග්ගො."
                    },
                    {
                        "type": "paragraph",
                        "text": "ස්නෙහාති ද්වෙස්නෙහා: තණ්හාස්නෙහො ච දිට්ඨිස්නෙහො ච. කතමො තණ්හාස්නෙහො: යාවතා තණ්හාසඞ්ඛාතෙන සීමකතං මරියාදීකතං{1} ඔධිකතං පරියන්තකතං{2} පරිග්ගහිතං මමායිතං ‘ඉදං මමා එතං මම, එත්තකං මම, එත්තාවතා මම, රූපා සද්දා ගන්ධා රසා, ඵොට්ඨබ්බා අත්ථරණා පාපුරණා{3} දාසිදාසා අජෙළකා කුක්කුටසූකරා හත්ථිගවාස්සවළවා ඛෙත්තං වත්ථුං හිරඤ්ඤං සුවණ්ණං ගාමනිගමරාජධානියො රට්ඨං ච ජනපදො ච{4} කොසො ච කොට්ඨාගාරං ච කෙවලම්පි මහාපඨවිං තණ්හාවසෙන මමායති, යාවතා{5}ට්ඨසතතණ්හාවිචරිතං. අයං තාණ්හෙස්නෙහො."
                    },
                    {
                        "type": "paragraph",
                        "text": "කතමො දිට්ඨිස්නෙහො: වීසතිවත්ථුකා සක්කායදිට්ඨි, දසවත්ථුකා මිච්ඡාදිට්ඨි, දසවත්ථුකා අන්තග්ගාහිකා දිට්ඨි, යා එවරූපා දිට්ඨි දිට්ඨිගතං දිට්ඨිගහණං දිට්ඨිකන්තාරො දිට්ඨිවිසුකායිකං දිට්ඨිවිප්ඵන්දිතං දිට්ඨිසංයොජනං ගාහො පතිට්ඨාහො{6}. අභිනිවෙසො පරාමාසො කුම්මග්ගො මිච්ඡාපථො මිච්ඡත්තං තිත්ථායතනං විපරියෙසගාහො{7} විපරීතගාහො විපල්ලාසගාහො මිච්ඡාගාහො අයාථාවතස්මිං{8} යාථාවතන්ති ගාහො යාවතා ද්වාසට්ඨිදිට්ඨිගතානි. අයං දිට්ඨිස්නෙහො."
                    },
                    {
                        "type": "paragraph",
                        "text": "**සංසග්ගජාතස්ස භවන්ති ස්නෙහාති**-දස්සනසංසග්ගපච්චයා ච සවණසංසග්ගපච්චයා ච තණ්හාස්නෙහො ච දිට්ඨිස්නෙහො ච භවන්ති සංභවන්ති ජායන්ති සඤ්ජායන්ති නිබ්බත්තන්ති අභිනිබ්බත්තන්ති පාතුභවන්තීති ‘සංසග්ගජාතස්ස භවන්ති ස්නෙහා’."
                    },
                    {
                        "type": "paragraph",
                        "text": "**ස්නෙහත්වයං දුක්ඛමිදං පහොතී**ති-‘ස්නෙහාති’ ද්වෙ ස්නෙහා: තණ්හාස්නෙහො ච දිට්ඨිස්නෙහො ච -පෙ- අයං තණ්හාස්නෙහො. -පෙ- අයං දිට්ඨිස්නෙහො. **දුක්ඛමිදං පහොතී**ති ඉධෙකච්චො කායෙන දුච්චරිතං චරති, වාචාය දුච්චරිතං චරති, මනසා දුච්චරිතං චරති, පාණම්පි හන්ති{9}, අදින්නම්පි ආදියති, සන්ධිම්පි ඡින්දති, නිල්ලොපම්පි හරති, එකාගාරිකම්පි කරොති,"
                    }
                ],
                "footnotes": [
                    {
                        "type": "footnote",
                        "text": "1. සීමකතං-ව, වි, ක. ම ඡ සං"
                    },
                    {
                        "type": "footnote",
                        "text": "2. පරියන්තිකතං-පන. ම ඡ සං\nපරියන්තිකං-ව, වි, ක"
                    },
                    {
                        "type": "footnote",
                        "text": "3. පාවුරණා-ම ඡ සං."
                    },
                    {
                        "type": "footnote",
                        "text": "4. ජනපදා ච-ව, වි, ක"
                    },
                    {
                        "type": "footnote",
                        "text": "5. යා එතා-පන."
                    },
                    {
                        "type": "footnote",
                        "text": "6. පරිග්ගාහො-ම ඡ සං ස්යා."
                    },
                    {
                        "type": "footnote",
                        "text": "7. විපරියාසග්ගාහො-ම ඡ සං.\nවිපරියෙසගාහො-ස්යා."
                    },
                    {
                        "type": "footnote",
                        "text": "8. ආයතාවකම්භි-ව, වි, ක\nඅයාථාවකස්මිං-ම ඡ සං ස්යා."
                    },
                    {
                        "type": "footnote",
                        "text": "9. භනති-ම ඡ සං ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 496,
            "pali": {
                "entries": [
                    {
                        "type": "paragraph",
                        "text": "පරිපන්ථෙපි තිට්ඨති, පරදාරම්පි ගච්ඡති, මුසාපි භණති. තමෙනං ගහෙත්වා රඤ්ඤො දස්සෙන්ති අයං දෙව චොරො ආගුචාරී, ඉමස්ස යං ඉච්ඡති තං දණ්ඩං පණෙහීති. තමෙනං රාජා පරිභාසති, සො පරිභාසපච්චයාපි දුක්ඛං දොමනස්සං.{1} පටිසංවෙදෙති, එතං භයං දුක්ඛං දොමනස්සං. කුතො තස්ස: ස්නෙහපච්චයා ච නන්දිපච්චයා ච රාගපච්චයා ච නන්දිරාගපච්චයා ච ජාතං, එත්තකෙනපි රාජා න තුස්සති."
                    },
                    {
                        "type": "paragraph",
                        "text": "තමෙනං රාජා බන්ධාපෙති අන්දුබන්ධනෙන වා රජ්ජුබන්ධෙනෙන වා සඞ්ඛලිකබන්ධනෙන වා වෙත්තබන්ධනෙන වා ලතාබන්ධනෙන වා පක්ඛෙපබන්ධනෙන වා පරික්ඛෙපබන්ධනෙන වා ගාමබන්ධනෙන වා නිගමබන්ධනෙන වා නගරබන්ධනෙන වා රට්ඨබන්ධනෙන වා ජනපදබන්ධනෙන වා, අත්තමසො සච්චනීයම්පි කරොති න තෙ ලබ්භා ඉතො පක්කමිතුන්ති. සො බන්ධනපච්චයා පි දුක්ඛං දොමනස්සං පටිසංවෙදෙති. එතං භයං දුක්ඛං දොමනස්සං කුතො තස්ස: ස්නෙහපච්චයා ච{2}. නන්දිපච්චයා ච රාගපච්චයා ච නන්දිරාගපච්චයා ච ජාතං, එත්තකෙනපි රාජා න තුස්සති."
                    },
                    {
                        "type": "paragraph",
                        "text": "තමෙනං රාජා තස්ස{3} ධනං ආහාරපෙති: ඝතං වා සහස්සං වා සතසහස්සං වා, සො ධනජානි පච්චයාපි දුක්ඛං දොමනස්සං පටිසංවෙදෙති එතං භයං දුක්ඛං දොමනස්සං කුතො තස්ස: ස්නෙහපච්චයා ච නන්දිපච්චයා ච රාගපච්චයා ච නන්දිරාගපච්චයා ච ජාතං එත්තකෙනපි රාජා න තුස්සති."
                    },
                    {
                        "type": "paragraph",
                        "text": "තමෙනං රාජා විවිධා කම්මකාරණා.{4} කාරාපෙති: කසාහිපි තාළෙති වෙත්තෙහිපි තාළෙති, අද්ධදණ්ඩකෙහිපි{5} තාළෙති, හත්ථම්පි ඡින්දති පාදම්පි ඡින්දති හත්ථපාදම්පි ඡින්දති, කණ්ණම්පි ඡින්දති, නාසම්පි ඡින්දති, කණ්ණනාසම්පි ඡින්දති, බිලඞ්ගථාලිකම්පි කරොති, සඞ්ඛමුණ්ඩිකම්පි කරොති රාහුමුඛම්පි කරොති, ජොතිමාලිකම්පි කරොති, හත්ථපජ්ජොතිකම්පි කරොති, එරකචත්තිකම්පි කරොති, චීරකවාසිකම්පි කරොති, එණෙය්යකම්පි කරොති, බලිසමංසිකම්පි කරොති, කහාපණකම්පි කරොති, ඛාරාපතච්ඡිකම්පි කරොති, පළිඝපරිවත්තිකම්පි කරොති, පළාලපිට්ඨිකම්පි කරොති, තත්තෙනපි තෙලෙන ඔසිඤ්චති, සුනඛෙහිපි ඛාදාපෙති, ජීවන්තම්පි සූලෙ උත්තාසෙති, අසිනාපි සීසං ඡින්දති, සො කම්මකාරණපච්චයාපි දුක්ඛං දොමනස්සං පටිසංවෙදෙති. එතං භයං දුක්ඛං දොමනස්සං කුතො තස්ස ස්නෙහපච්චයා ච නන්දිපච්චයා ච රාගපච්චයා ච නන්දිරාගපච්චයා ච ජාතං, රාජා ඉමෙසං චතුන්නං දණ්ඩානං ඉස්සරො."
                    }
                ],
                "footnotes": [
                    {
                        "type": "footnote",
                        "text": "1. දුක්ඛදොමනස්සං-ස්යා"
                    },
                    {
                        "type": "footnote",
                        "text": "2. තස්සිනෙහපච්චයාච-ව-වි-ක"
                    },
                    {
                        "type": "footnote",
                        "text": "3. තස්ස ච-මඡසං"
                    },
                    {
                        "type": "footnote",
                        "text": "4. කම්මකරණානි-ප, -ව-වි, -ක\nකම්මකාරණා-ම ඡ සං."
                    },
                    {
                        "type": "footnote",
                        "text": "5. අඩ්ඪදණ්ඩකෙහිපි-ව-වි-ක, ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 498,
            "pali": {
                "entries": [
                    {
                        "type": "paragraph",
                        "text": "සො සකෙන කම්මෙන කායස්ස භෙදා පරම්මරණා, අපායං දුග්ගතිං විනිපාතං නිරයං උපපජ්ජති, තමෙනං නිරයපාලා පඤ්චවිධබන්ධනං නාම කම්මකාරණං කාරෙන්ති{1} තත්තං අයොඛීලං හත්ථෙ ගමෙන්ති, තත්තං අයොඛීලං දුතියෙ හත්ථෙ ගමෙන්ති, තත්තං අයොඛීලං පාදෙ ගමෙන්ති, තත්තං අයොඛීලං දුතියෙ පාදෙ ගමෙන්ති. තත්තං අයොඛීලං මජ්ඣෙ උරස්මිං ගමෙන්ති. සො තත්ථ දුක්ඛා තිප්පා ඛරා කටුකා වෙදනා වෙදෙති, න ච තාව කාලං කරොති යාව න තං පාපං කම්මං බ්යන්තීහොති. එතං භයං දුක්ඛං දොමනස්සං කුතො තස්ස ස්නෙහපච්චයා ච නන්දිපච්චයා ච රාගපච්චයා ච නන්දිරාගපච්චයා ච ජාතං."
                    },
                    {
                        "type": "paragraph",
                        "text": "තමෙනං නිරයපාලා සංවෙසෙත්වා{2} කුටාරීහි තච්ඡන්ති. තමෙනං නිරයපාලා උද්ධපාදං අධොසිරං ගහෙත්වා{3} වාසීහි තච්ඡන්ති. තමෙනං නිරයපාලා රථෙ යොජෙත්වා ආදිත්තාය පඨවියා සම්පජ්ජලිතාය සජොතිභූතාය සාරෙන්තිපි පච්චාසාරෙන්තිපි.{4} තමෙනං නිරයපාලා මහන්තං අඞ්ගාරපබ්බතං ආදිත්තං සම්පජ්ජලිතං සජොතිභූතං ආරොපෙන්තිපි ඔරොපෙන්තිපි. තමෙනං නිරයපාලා උද්ධපාදං අධොසිරං ගහෙත්වා තත්තාය ලොහකුම්භියා පක්ඛිපන්ති ආදිත්තාය සම්පජ්ජලිතාය සජොතිභූතාය. සො තත්ථ ඵෙණුද්දෙහකං පච්චති, සො තත්ථ ඵෙණුද්දෙහකං පච්චමානො සකිම්පි උද්ධං ගච්ඡති, සකිම්පි අධො ගච්ඡති, සකිම්පි තිරියං ගච්ඡති. සො තත්ථ තිප්පා ඛරා{5} කටුකා වෙදනා වෙදෙති. න ච තාව කාලං කරොති, යාව න තං පාපං කම්මං බ්යන්තීහොති. එතං භයං දුක්ඛං දොමනස්සං කුතො තස්ස: ස්නෙහපච්චයා ච නන්දිපච්චයා ච රාගපච්චයා ච නන්දිරාගපච්චයා ච ජාතං. තමෙනං නිරයපාලා මහානිරයෙ පක්ඛිපන්ති. සො ඛො පන මහානිරයො:"
                    },
                    {
                        "type": "gatha",
                        "text": "1. “චතුක්කණ්ණො චතුද්වාරො විභත්තො භාගසො මිතො\nඅයො පාකාරපරියන්තො අයසා පටිකුජ්ජිතො,",
                        "level": 1
                    },
                    {
                        "type": "gatha",
                        "text": "2. තස්ස අයොමයා භූමි{6} ජලිතා තෙජසා යුතා\nසමන්තා යොජනසතං ඵරිත්වා තිට්ඨති සබ්බදා.{a}",
                        "level": 1
                    },
                    {
                        "type": "gatha",
                        "text": "3. කදරියා තාපනා ඝොරා අච්චිමන්තො දුරාසදා{7}\nලොමහංසනරූපා ච භිස්මා පටිභයා දුඛා{8}{b}",
                        "level": 1
                    },
                    {
                        "type": "gatha",
                        "text": "4. පුරත්ථිමාය ච භිත්තියා අච්චික්ඛන්ධො සමුට්ඨිතො\nදහන්තො පාපකම්මන්තෙ පච්ඡිමාය පටිහඤ්ඤති,",
                        "level": 1
                    },
                    {
                        "type": "gatha",
                        "text": "5. පච්ඡිමාය ච භිත්තියා අච්චික්ඛන්ධො සමුට්ඨිතො\nදහන්තො පාපකම්මන්තෙ පුරත්ථිමාය පටිහඤ්ඤති,",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. කම්මකාරණං-පම-කම්මකාරණං කරොන්ති-මඡසං"
                    },
                    {
                        "type": "footnote",
                        "text": "2. සංවෙසිත්වා-ස්යා"
                    },
                    {
                        "type": "footnote",
                        "text": "3. ඨපෙත්වා-ප-ව-වි-ක"
                    },
                    {
                        "type": "footnote",
                        "text": "4. හරන්තිපි පච්චාහරන්තිපි-ව-වි-ක"
                    },
                    {
                        "type": "footnote",
                        "text": "5. තිබ්බා ඛරා-ව, වි, ක, ම ඡ සං,"
                    },
                    {
                        "type": "footnote",
                        "text": "6. තස්ස භෙට්ඨා අයොභූමි, ව, වි, ක"
                    },
                    {
                        "type": "footnote",
                        "text": "7. අච්චික්ඛන්ධො දුරාසදො-ම-ව-වි-ක"
                    },
                    {
                        "type": "footnote",
                        "text": "8. භිස්මා පටිභයා දුක්ඛා-ව, වි, ක"
                    },
                    {
                        "type": "footnote",
                        "text": "a. මජ්ඣිමනිකාය-උපරිපණ්ණාසක-දෙවදුතසුත්ත."
                    },
                    {
                        "type": "footnote",
                        "text": "b. සංකිච්චජාතක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 500,
            "pali": {
                "entries": [
                    {
                        "type": "gatha",
                        "text": "6. උත්තරාය ච භිත්තියා අච්චික්ඛන්ධො සමුට්ඨිතො\nදහන්තො පාපකම්මන්තෙ{1} දක්ඛිණාය පටිහඤ්ඤති,",
                        "level": 1
                    },
                    {
                        "type": "gatha",
                        "text": "7. දක්ඛිණාය ච භිත්තියා අච්චික්ඛන්ධො සමුට්ඨිතො\nදහන්තො පාපකම්මන්තෙ උත්තරාය පටිහඤ්ඤති,",
                        "level": 1
                    },
                    {
                        "type": "gatha",
                        "text": "8. හෙට්ඨතො ච සමුට්ඨාය අච්චික්ඛන්ධො භයානකො\nදහන්තො පාපකම්මන්තෙ ඡදනස්මිං පටිහඤ්ඤති,",
                        "level": 1
                    },
                    {
                        "type": "gatha",
                        "text": "9. ඡදනම්හා සමුට්ඨාය අච්චික්ඛන්ධො භයානකො\nදහන්තො පාපකම්මන්තෙ භූමියං පටිහඤ්ඤති,",
                        "level": 1
                    },
                    {
                        "type": "gatha",
                        "text": "10. අයො කපාලමාදිත්තං සංතත්තං ජලිතං යථා\nඑවං අවීචිනිරයො හෙට්ඨා උපරි පස්සතො,",
                        "level": 1
                    },
                    {
                        "type": "gatha",
                        "text": "11. තත්ථ සත්තා මහාලුද්දා මහාකිබ්බිසකාරිනො\nඅච්චන්තපාපකම්මන්තා පච්චන්ති න ච මීයරෙ,",
                        "level": 1
                    },
                    {
                        "type": "gatha",
                        "text": "12. ජාතවෙදසමො කායො තෙසං නිරයවාසිනං\nපස්ස කම්මානං දළ්හත්තං න භස්මා හොති නපි මසි.",
                        "level": 1
                    },
                    {
                        "type": "gatha",
                        "text": "13. පුරත්ථිමෙනපි ධාවන්ති තතො ධාවන්ති පච්ඡිමං\nඋත්තරෙනපි ධාවන්ති තතො ධාවන්ති දක්ඛිණං,",
                        "level": 1
                    },
                    {
                        "type": "gatha",
                        "text": "14. යං යං දිසං පධාවන්ති තං තං ද්වාරං පිථීයති{2}\nඅභිනික්ඛමිතාසා තෙ සත්තා මොක්ඛගවෙසිනො,",
                        "level": 1
                    },
                    {
                        "type": "gatha",
                        "text": "15. න තෙ තතො නික්ඛමිතුං ලභන්ති කම්මපච්චයා\nතෙසං ච පාපකම්මං තං අවිපක්කං කතං බහු’න්ති.",
                        "level": 1
                    },
                    {
                        "type": "paragraph",
                        "text": "එතං භයං දුක්ඛං දොමනස්සං කුතො තස්ස: ස්නෙහපච්චයා ච නන්දිපච්චයා ච රාගපච්චයා ච නන්දිරාගපච්චයා ච ජාතං. යානි ච නෙරයිකානි දුක්ඛානි යානි ච තිරච්ඡානයොනිකානි දුක්ඛානි යානි ච පෙත්තිවිසයිකානි දුක්ඛානි යානි ච මානුස්සිකානි දුක්ඛානි තානි කුතො ජාතානි කුතො සඤ්ජාතානි කුතො නිබ්බත්තානි කුතො අභිනිබ්බත්තානි කුතො පාතුභූතානි: ස්නෙහපච්චයා ච නන්දිපච්චයා ච රාගපච්චයා ච නන්දිරාගපච්චයා ච භවන්ති{3}. සම්භවන්ති ජායන්ති සංජායන්ති නිබ්බත්තන්ති අභිනිබ්බත්තන්ති පාතුභවන්තීති ‘ස්නෙහන්වයං දුක්ඛමිදං පහොති. ‘"
                    }
                ],
                "footnotes": [
                    {
                        "type": "footnote",
                        "text": "1. මහන්තො පාපකම්මන්තො-ව-වි-ක"
                    },
                    {
                        "type": "footnote",
                        "text": "2. පිඨීයති-ම ඡ සං"
                    },
                    {
                        "type": "footnote",
                        "text": "3. හොන්ති-ප-ව-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 502,
            "pali": {
                "entries": [
                    {
                        "type": "paragraph",
                        "text": "**ආදීනවං ස්නෙහජං පෙක්ඛමානො**ති: ‘ස්නෙහොති’ දෙව ස්නෙහා: තණ්හාස්නෙහො ච දිට්ඨිස්නෙහො ච. -පෙ- අයං තණ්හාස්නෙහො -පෙ- අයං දිට්ඨිස්නෙහො. **ආදීනවං ස්නෙහජං පෙක්ඛමානො**’ති: තණ්හා ස්නෙහො ච දිට්ඨිස්නෙහො ච ආදීනවං ස්නෙහජං පෙක්ඛමානො දක්ඛමානො ඔලොකයමානො නිජ්ඣායමානො උපපරික්ඛමානොති ‘ආදීනවං ස්නෙහජං පෙක්ඛමානො එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“සංසග්ගජාතස්ස භවන්ති ස්නෙහා\nස්නෙහන්වයං දුක්ඛමිදං පහොති,\nආදීනවං ස්නෙහජං පෙක්ඛමානො\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "3. ",
                        "level": 1
                    },
                    {
                        "type": "gatha",
                        "text": "මිත්තෙ සුහජ්ජෙ අනුකම්පමානො\nහාපෙති අත්ථං පටිබද්ධචිත්තො,{1}\nඑතං භයං සන්ථවෙ පෙක්ඛමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**මිත්තෙ සුහජ්ජෙ අනුකම්පමානො හාපෙති අත්ථං පටිබද්ධචිත්තො**ති ‘මිත්තො’ති ද්වෙ මිත්තා: අගාරිකමිත්තො ච අනගාරිකමිත්තො ච කතමො අගාරිකමිත්තො: ඉධෙකච්චො දුද්දදං දදාති, දුච්චජං චජති, දුක්කරං කරොති, දුක්ඛමං ඛමති, ගුය්හමස්ස ආචික්ඛති, ගුය්හමස්ස පරිගුය්හති, ආපදාසු න විජහති, ජීවිතං චස්ස{2} අත්ථාය පරිච්චත්තං හොති, ඛීණෙ නාතිමඤ්ඤති. අයං අගාරිකමිත්තො. කතමො අනගාරිකමිත්තො: ඉධ භික්ඛු පියො ච හොති මනාපො ච ගරූ ච භාවනීයො ච වත්තා ච වචනක්ඛමො ච ගම්භීරං ච කථං කත්තා නො ච අට්ඨානෙ නියොජෙති, අධිසීලෙ සමාදපෙති, චතුන්නං පතිට්ඨානානං භාවනානුයොගෙ සමාදපෙති, චතුන්නං සම්මප්පධානානං -පෙ- චතුන්නං ඉද්ධිපාදානං -පෙ- පඤ්චන්නං ඉන්ද්රියානං -භාවනානුයොගෙ සමාදපෙති, පඤ්චන්නං බලානං- සත්තන්නං බොජ්ඣඞ්ගානං අරියස්ස අට්ඨඞ්ගිකස්ස මග්ගස්ස භාවනානුයොගෙ සමාදපෙති. අයං අනගාරිකමිත්තො. සුහජ්ජා වුච්චන්ති යෙහි සහ ආගමනං ඵාසු ගමනං ඵාසු නිසජ්ජා ඵාසු සයනං ඵාසු ආලපනං ඵාසු සල්ලපනං ඵාසු උල්ලපනං ඵාසු සමුල්ලපනං ඵාසු."
                    }
                ],
                "footnotes": [
                    {
                        "type": "footnote",
                        "text": "1. පටීබන්ධචිත්තො-ව, වි"
                    },
                    {
                        "type": "footnote",
                        "text": "2. ජීවිතස්ස අත්ථාය-ප, ව, වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 504,
            "pali": {
                "entries": [
                    {
                        "type": "paragraph",
                        "text": "**මිත්තෙ සුහජ්ජෙ අනුකම්පමානො හාපෙති අත්ථ**න්ති: මිත්තෙ ච සුහජ්ජෙ ච සන්දිට්ඨෙ ච සම්භත්තෙ ච සහායෙ ච අනුකම්පමානො අනුපෙක්ඛමානො අනුගය්හමානො අත්තත්ථම්පි පරත්ථම්පි උභයත්ථම්පි හාපෙති, දිට්ඨධම්මිකම්පි අත්ථං හාපෙති, සම්පරායිකම්පි අත්ථං හාපෙති, පරමත්ථම්පි අත්ථං හාපෙති, පහාපෙති පරිහාපෙති පරිධංසෙති පරිවජ්ජෙති අන්තරධාපෙතීති ‘මිත්තෙ සුහජ්ජෙ අනුකම්පමානො හාපෙති අත්ථං**. පටිබද්ධචිත්තො**’ති ද්වීහි කාරණෙහි පටිබද්ධචිත්තො හොති: අත්තානං වා නීචං ඨපෙන්තො පරං උච්චං ඨපෙන්තො පටිබද්ධචිත්තො හොති අත්තානං වා උච්චං ඨපෙන්තො පරං නීචං ඨපෙන්තො පබද්ධචිත්තො හොති. කථං අත්තානං නීචං ඨපෙන්තො පරං උච්චං ඨපෙන්තො පටිබද්ධචිත්තො හොති. කථං අත්තානං නීචං ඨපෙන්තො පරං උච්චං ඨපෙන්තො පටිබද්ධචිත්තො හොති: තුම්හෙ මෙ බහූපකාරා අහං තුම්හෙ නිස්සාය ලභාමි චීවරපිණ්ඩපාතසෙනාසනගිලානපච්චයභෙසජ්ජපරික්ඛාරං, යෙපි මෙ අඤ්ඤෙ{1} දාතුං වා කාතුං වා මඤ්ඤන්ති, තුම්හෙ නිස්සාය තුම්හෙ සම්පස්සන්තා, යම්පි මෙ පොරාණං මාතාපෙත්තිකං නාමගොත්තං තම්පි අන්තරහිතං, තුම්හෙහි අහං ඤායාමි, අසුකස්ස කුලූපකො අසුකාය කුලූපකොති. එවං අත්තානං නීචං ඨපෙන්තො පරං උච්චං ඨපෙන්තො පටිබද්ධචිත්තො{2} හොති."
                    },
                    {
                        "type": "paragraph",
                        "text": "කථං අත්තානං උච්චං ඨපෙන්තො පරං නීචං ඨපෙන්තො පටිබද්ධචිත්තො හොති: අහං තුම්හාකං බහූපකාරො. තුම්හෙ මං ආගම්ම බුද්ධං සරණං ගතා, ධම්මං සරණං ගතා, සඞ්ඝං සරණං ගතා, පාණාතිපාතා පටිවිරතා, අදින්නාදානා පටිවිරතා, කාමෙසු මිච්ඡාචාරා පටිවිරතා මුසාවාදා පටිවිරතා සුරාමෙරයමජ්ජපමාදට්ඨානා පටිවිරතා. අහං තුම්හාකං උද්දෙසං දෙමි, පරිපුච්ඡං දෙමි, උපොසථං ආචික්ඛාමි, නවකම්මං අධිට්ඨාමි, අථ ච පන තුම්හෙ මං උජ්ඣිත්වා{3} අඤ්ඤෙ සක්කරොථ ගරුකරොථ මානෙථ පුජෙථාති. එවං අත්තානං උච්චං ඨපෙන්තො පරං නීචං ඨපෙන්තො පටිබද්ධචිත්තො හොතීති ‘හාපෙති අත්ථං පටිබද්ධචිත්තො’."
                    }
                ],
                "footnotes": [
                    {
                        "type": "footnote",
                        "text": "1. යම්පි අඤ්ඤෙ-පන"
                    },
                    {
                        "type": "footnote",
                        "text": "2. පටිබන්ධ චිත්තො-ව, වි, ක"
                    },
                    {
                        "type": "footnote",
                        "text": "3. මං මුඤ්චිත්වා-පන."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 506,
            "pali": {
                "entries": [
                    {
                        "type": "paragraph",
                        "text": "**එතං භයං සන්ථවෙ පෙක්ඛමානො**ති: ‘භයන්ති: ජාතිභයං ජරාභයං ව්යාධිභයං මරණභයං රාජභයං චොරභයං අග්ගිභයං උදකභයං අත්තානුවාදභයං පරානුවාදභයං දණ්ඩභයං දුග්ගතිභයං ඌමිභයං{1} කුම්භීලභයං ආවට්ටභයං සුසුකාභයං{2} ආජීවකභයං අසිලොකභයං පරිසාය සාරජ්ජභයං{3} මදනභයං භයානකත්තං ඡම්භිතත්තං ලොමහංසො චෙතසො උබ්බෙගො උත්රාසො: **සන්ථවෙ**ති ද්වෙ සන්ථවා: තණ්හාසන්ථවො ච දිට්ඨිසන්ථවො ච -පෙ- අයං තණ්හාසන්ථවො -පෙ- අයං දිට්ඨිසන්ථවො. **එතං භයං සන්ථවෙ පෙක්ඛමානොති**: එතං භයං සන්ථවෙ පෙක්ඛමානො දක්ඛමානො ඔලොකයමානො නිජ්ඣායමානො උපපරික්ඛමානොති ‘එතං භයං සන්ථවෙ පෙක්ඛමානො එකො චරො ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“මිත්තෙ සුහජ්ජෙ අනුකම්පමානො-හාපෙති අත්ථං පටිබද්ධචිත්තො,\nඑකං භයං සන්ථවෙ පෙක්ඛමානො-එකො චරෙ ඛග්ගවිසාණකප්පො”ති.",
                        "level": 1
                    },
                    {
                        "type": "heading",
                        "text": "4. ",
                        "level": 1
                    },
                    {
                        "type": "gatha",
                        "text": "වංසො විසාලොව යථා විසත්තො\nපුත්තෙසු දාරෙසු ච යා අපෙක්ඛා,\nවංසකළීරොව{4} අසජ්ජමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**වංසො විසාලොව යථා විසත්තො**ති ‘වංසො’ වුච්චති වෙඵගුම්බො යතා වෙඵගුම්බස්මිං පොරාණකා වංසා සත්තා විසත්තා{5} ආසත්තා ලග්ගා ලග්ගිතා පළිබුද්ධා’ එවමෙව ‘විසත්තිකා’ වුච්චති තණ්හා: “යො රාගො සාරාගො අනුනයො අනුරොධො නන්දි නන්දිරාගො චිත්තස්ස සාරාගො ඉච්ඡා මුච්ඡා අජ්ඣොසානං ගෙධො පළිගෙධො සඞ්ගො පඞ්කො එජා මායා ජනිකා සංජනිනී සිබ්බනී ජාලිනී සරිතා විසත්තිකා සුත්තං විසතා{6} ආයූහනී{7} දුතියා පණිධි භවනෙත්ති වනං වනථො සන්ථවො ස්නෙහො අපෙක්ඛො පටිබන්ධු ආසා ආසිංසනා ආසිංසිතත්තං රූපාසා සද්දාසා ගන්ධාසා රසාසා ඵොට්ඨබ්බාසා ලාභාසා ධනාසා පුත්තාසා ජීවිතාසා, ජප්පා පජප්පා අභිජප්පා ජප්පනා{8}. ජප්පිතත්තං ලොලුප්පං ලොලුප්පායනා ලොලුප්පායිතත්තං පුච්ඡිඤ්චිකතා{9} සාදුකම්යතා, අධම්මරාගො විසමලොභො නිකන්ති නිකාමනා පත්ථනා පිහනා සම්පත්ථනා, කාමතණ්හා භවතණ්හා විභවතණ්හා රූපතණ්හා"
                    }
                ],
                "footnotes": [
                    {
                        "type": "footnote",
                        "text": "1. උම්මිභයං-ව, වි, ක"
                    },
                    {
                        "type": "footnote",
                        "text": "2. සුසුමාරභයං-ම ඡ සං."
                    },
                    {
                        "type": "footnote",
                        "text": "3. පරිස්සාරජ්ජභයං-ම ඡ සං,"
                    },
                    {
                        "type": "footnote",
                        "text": "4. වංසොකලිරොව-ප, ව, වි, ක.\nවංසක්කලීරොව-ම ඡ සං."
                    },
                    {
                        "type": "footnote",
                        "text": "5. සන්තො පන."
                    },
                    {
                        "type": "footnote",
                        "text": "6. විසටා-ම, ව, වි, ක"
                    },
                    {
                        "type": "footnote",
                        "text": "7. ආයුනනී-ම ඡ සං"
                    },
                    {
                        "type": "footnote",
                        "text": "8. ජප්පායනා-පන"
                    },
                    {
                        "type": "footnote",
                        "text": "9. පුච්ඡඤ්ජිකතා-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 508,
            "pali": {
                "entries": [
                    {
                        "type": "paragraph",
                        "text": "අරූපතණ්හා නිරොධතණ්හා, රූපතණ්හා සද්දතණ්හා ගන්ධතණ්හා රසතණ්හා ඵොට්ඨබ්බතණ්හා ධම්මතණ්හා, ඔඝො යොගො ගන්ථො උපාදානං ආවරණං නීවරණං ඡදනං බන්ධනං උපක්කිලෙසො අනුසයො පරියුට්ඨානං ලතා වෙවිච්ඡං, දුක්ඛමූලං දුක්ඛනිදානං දුක්ඛප්පභවො මාරපාසො මාරබලිසං මාරවිසයො{1} තණ්හානදී තණ්හාජාලං තණ්හාගද්දුලං තණ්හාසමුද්දො, අභිජ්ඣා ලොභො අකුසලමූලං{a}. **විසත්තිකා**ති කෙනට්ඨෙන විසත්තිකා{2}: විසාලාතී විසත්තිකා, විසතාති විසත්තිකා, විසටාති විසත්තිකා, විසක්කතීති විසත්තිකා, විසං හරතීති විසත්තිකා, විසංවාදිකාති විසත්තිකා, විසමූලාති විසත්තිකා, විසඵලාති විසත්තිකා, විසපරිභොගාති{3}, විසත්තිකා."
                    },
                    {
                        "type": "paragraph",
                        "text": "විසාලා වා පන තණ්හා රූපෙ සද්දෙ ගන්ධෙ රසෙ ඵොට්ඨබ්බෙ කුලෙ ගණෙ ආවාසෙ ලාභෙ යසෙ පසංසාය සුඛෙ චීවරෙ පිණ්ඩපාතෙ සෙනාසනෙ ගිලානපච්චයභෙසජ්ජපරික්ඛාරෙ කාමධාතුයා රූපධාතුයා අරූපධාතුයා කාමභවෙ රූපභවෙ අරූපභවෙ සඤ්ඤාභවෙ අසඤ්ඤාභවෙ නෙවසඤ්ඤානාසඤ්ඤාභවෙ එකවොකාරභවෙ චතුවොකාරභවෙ පඤ්චවොකාරභවෙ අතීතෙ අනාගතෙ පච්චුප්පන්නෙ දිට්ඨසුතමුතවිඤ්ඤාතබ්බෙසු ධම්මෙසු විසතා විත්ථතාති විසත්තිකාති ‘වංසො විසාලොව යථා විසත්තො’."
                    },
                    {
                        "type": "paragraph",
                        "text": "**පුත්තෙසු දාරෙසු ච යා අපෙක්ඛා**ති ‘පුත්තා’ති: චත්තාරො පුත්තා අත්රජො පුත්තො ඛෙත්තජො පුත්තො දින්නකො පුත්තො අන්තෙවාසිකො පුත්තො. **දාරා** වුච්චන්ති භරියායො. **අපෙක්ඛා** වුච්චති{4} තණ්හා: “යො රාගො සාරාගො -පෙ- අභිජ්ඣා ලොභො අකුසලමූල”න්ති ‘පුත්තෙසු දාරෙසු ච යා අපෙක්ඛා’."
                    }
                ],
                "footnotes": [
                    {
                        "type": "footnote",
                        "text": "1. මාරගොචරො-පන."
                    },
                    {
                        "type": "footnote",
                        "text": "2. විසාලතාති-පන."
                    },
                    {
                        "type": "footnote",
                        "text": "3. විසපටිභාගාති-පන."
                    },
                    {
                        "type": "footnote",
                        "text": "4. අපෙක්ඛා වුච්චන්ති-ම ඡ සං"
                    },
                    {
                        "type": "footnote",
                        "text": "a. ධම්මසඞ්ගණි නික්ඛෙපකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 510,
            "pali": {
                "entries": [
                    {
                        "type": "paragraph",
                        "text": "**වංසකලීරොව අසජ්ජමානො**ති ‘වංසො’ වුච්චති වෙඵගුම්බො, යථා වෙඵගුම්බස්මිං තරුණකා කළීරා{1} අසත්තා අලග්ගා{2} අපළිබුද්ධා නික්ඛන්තා නිස්සටා විප්පමුත්තා, එවමෙව. **අසජ්ජා**ති දෙව සජ්ජා{3} තණ්හාසජ්ජා ච දිට්ඨිසජ්ජා ච -පෙ- අයං තණ්හාසජ්ජා -පෙ- අයං දිට්ඨිසජ්ජා තස්ස පච්චෙකසම්බුද්ධස්ස තණ්හාසජ්ජා පහීනා දිට්ඨිසජ්ජා පටිනිස්සට්ඨා තණ්හාසජ්ජාය{4} පහීනත්තා දිට්ඨිසජ්ජාය පටිනිස්සට්ඨත්තා සො පච්චෙකසම්බුද්ධො රූපෙ න සජ්ජති, සද්දෙ න සජ්ජති, ගන්ධෙ න සජ්ජති, රසෙ න සජ්ජති, ඵොට්ඨබ්බෙ න සජ්ජති, කුලෙ ගණෙ ආවාසෙ ලාභෙ යසෙ පසංසාය සුඛෙ චීවරෙ පිණ්ඩපාතෙ සෙනාසනෙ ගිලානපච්චයභෙසජ්ජපරික්ඛාරෙ කාමධාතුයා රූපධාතුයා අරූපධාතුයා කාමභවෙ රූපභවෙ අරූපභවෙ සඤ්ඤාභවෙ අසඤ්ඤාභවෙ නෙවසඤ්ඤානාසඤ්ඤාභවෙ එකවොකාරභවෙ චතුවොකාරභවෙ පඤ්චවොකාරභවෙ අතීතෙ අනාගතෙ පච්චුප්පන්නෙ දිට්ඨසුතමුතවිඤ්ඤාතබ්බෙසු ධම්මෙසු න සජ්ජති, න ගණ්හාති{5} න බජ්ඣති න පළිබුජ්ඣිති න මුච්චති නික්ඛන්තො නිස්සටො විප්පමුත්තො විසංයුත්තො. විමරියාදීකතෙන චෙතසා විහරතීති ‘වංසකළීරොව අසජ්ජමානො එකො චරෙ ඛග්ගවිසාණකප්පො’ති."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“වංසො විසාලොව යථා විසත්තො\nපුත්තෙසු දාරෙසු ච යා අපෙක්ඛා\nවංසකළීරොව අසජ්ජමානො\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "5. ",
                        "level": 1
                    },
                    {
                        "type": "gatha",
                        "text": "මිගො අරඤ්ඤම්හි යථා අබද්ධො{6}\nයෙනිච්ඡකං ගච්ඡති ගොචරාය,{7}\nවිඤ්ඤූ නරො සෙරිතං පෙක්ඛමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**මිගො අරඤ්ඤම්හි යථා අබද්ධො යෙනිච්ඡකං ගච්ඡති ගොචරායා**ති: ‘මිගො’ති ද්වෙ මිගා: එණිමිගො ච පසදමිගො{8} ච යථා ආරඤ්ඤකො මිගො අරඤ්ඤෙ පවනෙ ච චරමානො විස්සත්ථො ගච්ඡති විස්සත්ථො තිට්ඨති විස්සත්ථො නිසීදති, විස්සත්ථො සෙය්යං කප්පෙති. වුත්තං හෙතං භගවතා: “සෙය්යථාපි භික්ඛවෙ ආරඤ්ඤකො මිගො අරඤ්ඤෙ පවනෙ චරමානො විස්සත්ථො ගච්ඡති, විස්සත්ථො තිට්ඨති, විස්සත්ථො නිසීදති, විස්සත්ථො සෙය්යං කප්පෙති. තං කිස්ස හෙතු:"
                    }
                ],
                "footnotes": [
                    {
                        "type": "footnote",
                        "text": "1. තරණ කලීරා-ස්යා,\nතරුණකා කලීරකා-ම ඡ සං"
                    },
                    {
                        "type": "footnote",
                        "text": "2. අලග්ගා අගධිතා-ම ඡ සං,\nඅලග්ගා අපලිවෙඨිතා ස්යා"
                    },
                    {
                        "type": "footnote",
                        "text": "3. සජ්ජනා-ම ඡ සං, ස්යා"
                    },
                    {
                        "type": "footnote",
                        "text": "4. තණ්හාසජ්ජනාය-ම ඡ සං, ස්යා"
                    },
                    {
                        "type": "footnote",
                        "text": "5. න ගය්හති-පන"
                    },
                    {
                        "type": "footnote",
                        "text": "6. අබන්ධො-ස්යා"
                    },
                    {
                        "type": "footnote",
                        "text": "7. ගොචරස්මිං-පන."
                    },
                    {
                        "type": "footnote",
                        "text": "8. සරභමිගො-ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 512,
            "pali": {
                "entries": [
                    {
                        "type": "unindented",
                        "text": "අනාපාථගතො භික්ඛවෙ ලුද්දස්ස. එවමෙව ඛො භික්ඛවෙ, භික්ඛු විවිච්චෙව කාමෙහි විවිච්ච අකුසලෙහි ධම්මෙහි සවිතක්කං සවිචාරං විවෙකජං පීතිසුඛං පඨමං ඣානං උපසම්පජ්ජ විහරති. අයං වුච්චති භික්ඛවෙ, භික්ඛු අන්ධමකාසි මාරං අපදං වධිත්වා මාරචක්ඛුං අදස්සනං ගතො පාපිමතො. පුනච’පරං භික්ඛවෙ විතක්කවිචාරානං වූපසමා අජ්ඣත්තං සම්පසාදනං චෙතසො එකොදිභාවං අවිතක්කං අවිචාරං සමාධිජං පීතිසුඛං දුතියං ඣානං උපසම්පජ්ජ විහරති. අයං වුච්චති භික්ඛවෙ භික්ඛු අන්ධමකාසි මාරං අපදං වධිත්වා මාරචක්ඛුං අදස්සනං ගතො පාපිමතො. පුනචපරං භික්ඛවෙ, භික්ඛු පීතියා ච විරාගා උපෙක්ඛකො ච විහරති සතො ච සම්පජානො සුඛං ච කායෙන පටිසංවෙදෙති, යං තං අරියා ආචික්ඛන්ති උපෙක්ඛකො සතිමා සුඛවිහාරීති තං තතියං ඣානං උපසංපජ්ජ විහරති. අයං වුච්චති භික්ඛවෙ, භික්ඛු අන්ධමකාසි මාරං අපදං වධිත්වා මාරචක්ඛුං අදස්සනං ගතො පාපිමතො. පුනචපරං භික්ඛවෙ, භික්ඛු සුඛස්ස ච පහානා දුක්ඛස්ස ච පහානා පුබ්බෙව සොමනස්ස දොමනස්සානං අත්ථඞ්ගමා අදුක්ඛමසුඛං උපෙක්ඛාසතිපාරිසුද්ධිං චතුත්ථං ඣානං උපසම්පජ්ජ විහරති. අයං වුච්චති භික්ඛවෙ, භික්ඛු අන්ධමකාසි මාරං අපදං වධිත්වා මාරචක්ඛුං අදස්සනං ගතො පාපිමතො."
                    },
                    {
                        "type": "paragraph",
                        "text": "පුනචපරං භික්ඛවෙ, භික්ඛු සබ්බසො රූපසඤ්ඤානං සමතික්කමා පටිඝසඤ්ඤානං අත්ථඞ්ගමා නානත්තසඤ්ඤානං අමනසිකාරා අනන්තො ආකාසොති ආකාසානඤ්චායතනං උපසම්පජ්ජ විහරති. අයං වුච්චති භික්ඛවෙ භික්ඛු අන්ධමකාසි මාරං අපදං වධිත්වා මාරචක්ඛුං අදස්සනං ගතො පාපිමතො. පුනචපරං භික්ඛවෙ භික්ඛු සබ්බසො ආකාසානඤ්චායතනං සමතික්කම්ම අනත්තං විඤ්ඤාණන්ති විඤ්ඤාණඤ්චායතනං උපසම්පජ්ජ විහරති -පෙ- සබ්බසො විඤ්ඤාණඤ්චායතනං සමතික්කම්ම නත්ථි කිඤ්චීති ආකිඤ්චඤ්ඤායතනං උපසම්පජ්ජ විහරති -පෙ- සබ්බසො ආකිඤ්චඤ්ඤායතනං සමතික්කම්ම නෙවසඤ්ඤානාසඤ්ඤායතනං උපසම්පජ්ජ විහරති -පෙ- සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති. අයං වුච්චති භික්ඛවෙ භික්ඛු අන්ධමකාසි මාරං අපදං වධිත්වා මාරචක්ඛුං අදස්සනං ගතො පාපිමතො තිණ්ණො ලොකෙ විසත්තිකං සො විස්සත්ථො ගච්ඡති, විස්සත්ථො තිට්ඨති, විස්සත්ථො නිසීදති, විස්සත්ථො සෙය්යං කප්පෙති. තං කිස්ස හෙතු: අනාපාථගතො භික්ඛවෙ පාපිමතොති”{a}. ‘මිගො අරඤ්ඤම්හි යථා අබද්ධො යෙනිච්ඡකං ගච්ඡති ගොචරාය.’"
                    }
                ],
                "footnotes": [
                    {
                        "type": "footnote",
                        "text": "a. මජ්ඣිමනිකාය අරියපරියෙසන සුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 514,
            "pali": {
                "entries": [
                    {
                        "type": "paragraph",
                        "text": "**විඤ්ඤූ නරො සෙරිතං පෙක්ඛමානො**ති: ‘විඤ්ඤූ’ති පණ්ඩිතො පඤ්ඤවා බුද්ධිමා ඤාණී විභාවී මෙධාවී. ‘නරො’ති සත්තො මානවො පොසො පුග්ගලො ජීවො ජාගූ ජන්තු ඉන්දගු මනුජො. **සෙරීති** ද්වෙ සෙරී: ධම්මොපි සෙරී පුග්ගලොපි සෙරී. කතමො ධම්මො සෙරී: චත්තාරො සතිපට්ඨානා චත්තාරො සම්මප්පධානා චත්තාරො ඉද්ධිපාදා පඤ්චින්ද්රියානි පඤ්ච බලානි සත්ත බොජ්ඣඞ්ගා අරියො අට්ඨඞ්ගිකො මග්ගො. අයං ධම්මො සෙරී. කතමො පුග්ගලො සෙරී: යො ඉමිනා සෙරිනා ධම්මෙන සමන්නාගතො සො වුච්චති පුග්ගලො සෙරී."
                    },
                    {
                        "type": "paragraph",
                        "text": "**විඤ්ඤූ නරො සෙරිතං පෙක්ඛමානොති**: ‘විඤ්ඤූ නරො සෙරිතං ධම්මං පෙක්ඛමානො දක්ඛමානො ඔලොකයමානො නිජ්ඣායමානො උපපරික්ඛමානොති ‘විඤ්ඤූ නරො සෙරිතං පෙක්ඛමානො එකො චරෙ ඛග්ගවිසාණකප්පො."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“මිගො අරඤ්ඤම්හි යථා අබද්ධො\nයෙනිච්ඡකං ගච්ඡති ගොචරාය,\nවිඤ්ඤූ නරො සෙරිතං පක්ඛමානො\nඑකො චරෙ ඛග්ගවිසාණකප්පො”ති",
                        "level": 2
                    },
                    {
                        "type": "heading",
                        "text": "6. ",
                        "level": 1
                    },
                    {
                        "type": "gatha",
                        "text": "ආමන්තනා හොති සහායමජ්ඣෙ\nවාසෙ ච ඨානෙ ගමනෙ චාරිකාය,\nඅනභිජ්ඣතං සෙරිතං පෙක්ඛමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**ආමන්තනා හොති සහායමජ්ඣෙ වාසෙ ච ඨානෙ ගමනෙ චාරිකායාති: ‘සහායා’ වුච්චන්ති** යෙහි සහ ආගමනං ඵාසු, ගමනං ඵාසු, ගමනාගමනං ඵාසු, ඨානං ඵාසු, නිසජ්ජං{1}. ඵාසු, සයනං ඵාසු, ආලපනං ඵාසු, සල්ලපනං ඵාසු, උල්ලපනං ඵාසු, සමුල්ලපනං ඵාසු. **ආමන්තනා හොති සහායමජ්ඣෙ වාසෙ ච ඨානෙ ගමනෙ චාරිකායාති** සහාය මජ්ඣෙ වාසෙපි ඨානෙපි ගමනෙපි චාරිකායපි අත්තත්ථමන්තනා පරත්ථමන්තනා උභයත්ථමන්තනා දිට්ඨධම්මිකත්ථමන්තනා සම්පරායිකත්ථමන්තනා පරමත්ථත්ථ මන්තනාති ‘ආමන්තනා හොති සහා යමජ්ඣෙ වාසෙ ච ඨානෙ ගමනෙ චාරිකාය’."
                    }
                ],
                "footnotes": [
                    {
                        "type": "footnote",
                        "text": "1. නිසජ්ජනං-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 516,
            "pali": {
                "entries": [
                    {
                        "type": "paragraph",
                        "text": "**අනභිජ්ඣිතං සෙරිතං පෙක්ඛමානො**ති: අනභිජ්ඣිතං එතං වත්ථු බාලානං අසප්පුරිසානං තිත්ථියානං තිත්ථියසාවකානං: යදිදං භණ්ඩු කාසායවත්ථවසනතා. අභිජ්ඣිතං එතං වත්ථූ පණ්ඩිතානං සප්පුරිසානං බුද්ධසාවකානං පච්චෙකබුද්ධානං යදිදං භණ්ඩුකාසායවත්ථවසනතා. **සෙරී**ති ද්වෙ සෙරී: ධම්මොපි සෙරී පුග්ගලොපි සෙරී. කතමො ධම්මො සෙරී: චත්තාරො සතිපට්ඨානා -පෙ- අරියො අට්ඨඞ්ගිකො මග්ගො. අයං ධම්මො සෙරී. කතමො පුග්ගලො සෙරී: යො ඉමිනා සෙරිනා ධම්මෙන සමන්නාගතො සො වුච්චති පුග්ගලො සෙරී. **අනභිජ්ඣිතං සෙරිතං පෙක්ඛමානො**ති: සෙරිතං ධම්මං පෙක්ඛමානො දක්ඛමානො ඔලොකයමානො නිජ්ඣායමානො උපපරික්ඛමානොති ‘අනභිජ්ඣිතං සෙරිතං පෙක්ඛමානො එකො චරෙ ඛග්ගවිසාණකප්පො’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“ආමන්තනා හොති සහායමජ්ඣෙ\nවාසෙ ඨානෙ ගමනෙ චාරිකාය,\nඅනභිජ්ඣිතං සෙරිතං පෙක්ඛමානො\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "7",
                        "level": 1
                    },
                    {
                        "type": "gatha",
                        "text": "ඛිඩ්ඩා රතී හොති සහායමජ්ඣෙ\nපුත්තෙසු ච විපුලං හොති පෙමං,\nපියවිප්පයොගං විජිගුච්ඡමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**ඛිඩ්ඩාරතී හොති සහායමජ්ඣෙ**ති ‘ඛිඩ්ඩා’ති ද්වෙ ඛිඩ්ඩා කායිකා ච ඛිඩ්ඩා වාචසිකා ච ඛිඩ්ඩා. කතමා කායිකා ඛිඩ්ඩා: හත්ථීහිපි කීළන්ති, අස්සෙහිපි කීළන්ති රථෙහිපි කීළන්ති, ධනූහිපි කීළන්ති, අට්ඨපදෙපි කීළන්ති, දසපදෙපි කීළන්ති, ආකාසෙපි කීළන්ති, පරිහාරපථෙපි කීළන්ති, සන්තිකායපි කීළන්ති, ඛලිකායපි කීළන්ති, ඝටිකායපි කීළන්ති, සලකහත්ථෙනපි කීළන්ති, අක්ඛෙභිපි{1} කීළන්ති, පඞ්ගවීරෙනපි කීළන්ති, වංකකෙනපි කීළන්ති, මොක්ඛවිකායපි කීළන්ති, චිඞ්ගුලකෙනපි කීළන්ති, පත්තාළ්හකෙනපි කීළන්ති, රථකෙනපි කීළන්ති, ධනුකෙනපි කීළන්ති, අක්ඛරිකායපි කීළන්ති, මනෙසිකායපි කීළන්ති, යථාවජ්ජෙනපි කීළන්ති. අයං කායිකා ඛිඩ්ඩා."
                    }
                ],
                "footnotes": [
                    {
                        "type": "footnote",
                        "text": "1. අක්ඛෙනපි-ව, වි, ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 518,
            "pali": {
                "entries": [
                    {
                        "type": "paragraph",
                        "text": "කතමා වාචසිකා ඛිඩ්ඩා: මුඛභෙරිකං මුඛාලම්බරං මුඛදෙණ්ඩිමකං{1} මුඛචලිමකං{2} මුඛභෙරූලකං{3} මුඛදද්දරිකං නාටකං ලාසං ගීතං ද්වකම්මං, අයං වාචසිකා ඛිඩ්ඩා. **රතී**ති අනුක්කණ්ඨිතාධිවචනමෙතං රතීති. ‘සහායා’ වුච්චන්ති යෙහි සහ ආගමනං ඵාසු, ගමනං ඵාසු, ගමනාගමනං ඵාසු, ඨානං ඵාසු, නිසජ්ජා ඵාසු, සයනං ඵාසු, ආලපනං ඵාසු, සල්ලපනං ඵාසු, උල්ලපනං ඵාසු, සමුල්ලපනං ඵාසු. **ඛිඩ්ඩා රතී හොති සහායමජ්ඣෙ**’ති ඛිඩ්ඩා ච රති ච සහායමජ්ඣෙ හොතීති ‘ඛිඩ්ඩා රතී හොති සහායමජ්ඣෙ’."
                    },
                    {
                        "type": "paragraph",
                        "text": "**පුත්තෙසු ච විපුලං හොති පෙමන්ති:** ‘පුත්තා’ති චත්තාරො පුත්තා අත්රජො පුත්තො ඛෙත්තජො පුත්තො දින්නකො පුත්තො අන්තෙවාසිකො පුත්තො. **පුත්තෙසු ච විපුලං හොති පෙමන්ති** පුත්තෙසු ච අධිමත්තං හොති පෙමන්ති ‘පුත්තෙසු ච විපුලං හොති පෙමං’."
                    },
                    {
                        "type": "paragraph",
                        "text": "**පියවිප්පයොගං විජිගුච්ඡමානො**ති ද්වෙ පියා: සත්තා වා’ සඞ්ඛාරා වා කතමෙ සත්තා පියා: ඉධ යස්ස තෙ හොන්ති, අත්ථකාමා හිතකාමා ඵාසුකාමා යොගක්ඛෙමකාමා මාතා වා පිතා වා භාතා වා භගිනී වා පුත්තො වා ධීතා වා මිත්තා වා අමච්චා වා ඤාතී වා සාලොහිතා වා ඉමෙ සත්තා පියා. කතමෙ සඞ්ඛාරා පියා: මනාපිකා රූපා මනාපිකා සද්දා මනාපිකා ගන්ධා මනාපිකා රසා මනාපිකා ඵොට්ඨබ්බා. ඉමෙ සඞ්ඛාරා පියා. **පියවිප්පයොගං විජිගුච්ඡමානො**ති: පියානං විප්පයොගං විජිගුච්ඡමානො අට්ටීයමානො හරායමානොති ‘පියවිප්පයොගං විජිගුච්ඡමානො එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“ඛිඩ්ඩා රතී හොති සහායමජ්ඣෙ\nපුත්තෙසු ච විපුලං හොති පෙමං,\nපියවිප්පයොගං විජිගුච්ඡමානො\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. මුඛඩිංඩමකං-ම ඡ සං,"
                    },
                    {
                        "type": "footnote",
                        "text": "2. මුඛවාලිකං-පු."
                    },
                    {
                        "type": "footnote",
                        "text": "3. මුඛකෙරෙකා-ම ඡ සං,"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 520,
            "pali": {
                "entries": [
                    {
                        "type": "heading",
                        "text": "8. ",
                        "level": 1
                    },
                    {
                        "type": "gatha",
                        "text": "චාතුද්දිසො අප්පටිඝො ච හොති\nසන්තුස්සමානො ඉතරීතරෙන,\nපරිස්සයානං සහිතා අඡම්භි\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**චාතුද්දිසො අප්පටිඝො ච හොතී**ති ‘චාතුද්දිසොති සො පච්චෙකසම්බුද්ධො මෙත්තාසහගතෙන චෙතසා එකං දිසං ඵරිත්වා විහරති, තථා දුතියං, තථා තතියං, තථා චතුත්ථං, ඉති උද්ධමධො{1} තිරියං සබ්බධි සබ්බත්තතාය සබ්බාචන්නං ලොකං මෙත්තාසහගතෙන චෙතසා විපුලෙන මහග්ගතෙන අප්පමාණෙන අවෙරෙන අබ්යාපජ්ඣෙන{2} ඵරිත්වා විහරති. කරුණාසහගතෙන -පෙ- මුදිතා සහගතෙන -පෙ- උපෙක්ඛාසහගතෙන -පෙ- විහරති. **චාතුද්දිසො අප්පටිඝො ච හොතී**ති: මෙත්තාය භාවිතත්තාය යෙ පුරත්ථිමාය දිසාය සත්තා තෙ අප්පටිකූලා හොන්ති යෙ දක්ඛිණාය දිසාය සත්තා තෙ අප්පටිකූලාහොන්ති, යෙ පච්ඡිමාය දිසාය සත්තා තෙ අප්පටිකූලා හොන්ති, යෙ උත්තරාය දිසාය සත්තා තෙ අප්පටිකූලා හොන්ති. යෙ පුරත්ථිමාය අනුදිසාය සත්තා තෙ අප්පටිකූලා හොන්ති, යෙ දක්ඛිණාය අනුදිසාය සත්තා තෙ අප්පටිකූලා හොන්ති, යෙ පච්ඡිමාය අනුදිසාය සත්තා තෙ අප්පටිකූලා හොන්ති, යෙ උත්තරාය අනුදිසාය සත්තා තෙ අප්පටිකූලා හොන්ති, යො හෙට්ඨිමාය දිසාය සත්තා තෙ අප්පටිකූලා හොන්ති, යෙ උපරිමාය දිසාය සත්තා තෙ අප්පටිකූලා හොන්ති, යෙ දිසාසු විදිසාසු සත්තා තෙ අප්පටිකූලා, හොන්ති, කරුණාය භාවිතත්තාය -පෙ- මුදිතාය භාවිතත්තාය -පෙ- උපෙක්ඛාය භාවිතත්තා. යෙ පුරත්ථිමාය දිසාය සත්තා තෙ අප්පටිකූලා හොන්ති -පෙ- යෙ දිසාසු විදිසාසු සත්තා තෙ අප්පටිකූලා, හොන්තීති ‘චාතුද්දිසො අප්පටිඝො ච හොති.’"
                    },
                    {
                        "type": "paragraph",
                        "text": "**සන්තුස්සමානො ඉතරීතරෙනා**ති: සො පච්චෙකසම්බුද්ධො සන්තුට්ඨො හොති ඉතරීතරෙන චීවරෙන ඉතරීතරචීවරසන්තුට්ඨියා ච වණ්ණවාදී න ච චීවරහෙතු{3} අනෙසනං අප්පතිරූපං{4} ආපජ්ජති. අලද්ධා ච චීවරං න පරිතස්සති, ලද්ධා ච චීවරං අගථිතො{5} අමුච්ඡිතො අනජ්ඣාපන්නො ආදීනවදස්සාවී නිස්සරණපඤ්ඤො පරිභුඤ්ජති තාය ච පන ඉතරීතරචීවරසන්තුට්ඨියා නෙවත්තානුක්කංසෙති න පරං වම්භෙති,"
                    }
                ],
                "footnotes": [
                    {
                        "type": "footnote",
                        "text": "1. උද්ධං අධො-ප, ව, වි,"
                    },
                    {
                        "type": "footnote",
                        "text": "2. අබ්යාපජ්ජෙන-ම ඡ සං"
                    },
                    {
                        "type": "footnote",
                        "text": "3. න චීවරහෙතු-ප, වි, ක,"
                    },
                    {
                        "type": "footnote",
                        "text": "4. අප්පටිරූපං-ප, ව, වි, ක, ස්යා,"
                    },
                    {
                        "type": "footnote",
                        "text": "5. අගධිතො-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 522,
            "pali": {
                "entries": [
                    {
                        "type": "unindented",
                        "text": "යො හි තත්ථ දක්ඛො අනලසො සම්පජානො පතිස්සතො. අයං වුච්චති පච්චෙකසම්බුද්ධො පොරාණෙ අග්ගඤ්ඤෙ අරියවංසෙ ඨිතො. සන්තුට්ඨො හොති ඉතරීතරෙන පිණ්ඩපාතෙන -පෙ- සන්තුට්ඨො හොති ඉතරීතරෙන සෙනාසනෙන -පෙ- සන්තුට්ඨො හොති ඉතරීතරෙන ගිලානපච්චයභෙසජ්ජපරික්ඛාරෙන, ඉතරීතරගිලානපච්චයභෙසජ්ජපරික්ඛාරසන්තුට්ඨියා ච වණ්ණවාදී න ච ගිලානපච්චයභෙසජ්ජපරික්ඛාරහෙතු අනෙසනං අප්පතිරූපං ආපජ්ජති. අලද්ධා ච පිණ්ඩපාතං න පරිතස්සති, ලද්ධා ච ගිලානපච්චයභෙසජ්ජපරික්ඛාරං අගථිතො අමුච්ඡිතො අනජ්ඣාපන්නො ආදීනවදස්සාවී නිස්සරණපඤ්ඤො පරිභුඤ්ජති, තාය ච පන ඉතරීතරගිලානපච්චයභෙසජ්ජපරික්ඛාර සන්තුට්ඨියා නෙවත්තානුක්කංසෙති න පරං වම්භෙති, යො හි තත්ථ දක්ඛො අනලසො සම්පජානො පතිස්සතො. අයං වුච්චති පච්චෙකසම්බුද්ධො පොරාණෙ අග්ගඤ්ඤෙ අරිවංසෙ ඨිතොති ‘සන්තුස්සමානො ඉතරීතරෙන’."
                    },
                    {
                        "type": "paragraph",
                        "text": "**පරිස්සයානං සහිතා අඡම්භී**ති’-පරිස්සයා’ති ද්වෙ පරිස්සයා: පාකටපරිස්සයා ච පටිච්ඡන්නපරිස්සයා ච. කතමෙ පාකටපරිස්සයා: සීහා ව්යග්ඝා දීපී අච්ඡා තරච්ඡා කොකා මහිසා{1} ‘හත්ථි අහි විච්ඡිකා සතපදී චොරා වා අස්සු මානවා වා කතකම්මා වා අකතකම්මා වා. චක්ඛුරොගො සොතරොගො ඝානරොගො ජිව්හාරොගො කායරොගො සීසරොගො කණ්ණරොගො මුඛරොගො දන්තරොගො කාසො සාසො පිනාසො ඩහො{2} ජරො කුච්ඡිරොගො මුච්ඡා පක්ඛන්දිකා ඝූලා විසූචිකා කුට්ඨං ගණ්ඩො කිලාසො සොසො අපමාරො දද්දු කණ්ඩු කච්ඡු රඛසා විතච්ඡිකා ලොහිතපිත්තං මධුමෙහො අංසා පිළකා භගන්දලා පිත්තසමුට්ඨානා ආබාධා සෙම්හසමුට්ඨානා ආබාධා වාතසමුට්ඨානා ආබාධා සන්නිපාතිකා ආබාධා උතුපරිනාමජා ආබාධා විසමපරිහාරජා ආබාධා ඔපක්කමිකා ආබාධා කම්මවිපාකජා ආබාධා, සීතං උණ්හං ජිඝච්ඡා පිපාසා උච්චාරො පස්සාවො ඩංසමකසවාතාතපසිරිංසප{3}සම්ඵස්සා ඉති වා. ඉමෙ වුච්චන්ති පාකටපරිස්සයා."
                    }
                ],
                "footnotes": [
                    {
                        "type": "footnote",
                        "text": "1. මහිංසා-ම ඡ සං,\nගොමහිසා-ස්යා, ව, වි"
                    },
                    {
                        "type": "footnote",
                        "text": "2. ඩාහො-ම ඡ සං,"
                    },
                    {
                        "type": "footnote",
                        "text": "3. සරීසප-ම ඡ සං,"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 524,
            "pali": {
                "entries": [
                    {
                        "type": "paragraph",
                        "text": "කතමෙ පටිච්ඡන්නපරිස්සයා: කායදුච්චරිතං වචීදුච්චරිතං මනොදුච්චරිතං කාමච්ඡන්දනීවරණං ව්යාපාදනීවරණං ථීනමිද්ධනීවරණං උද්ධච්චකුක්කුච්චනීවරණං විචිකිච්ඡානීවරණං රාගො දොසො මොහො කොධො උපනාහො මක්ඛො පළාසො ඉස්සා මච්ඡරියං මායා සාඨෙය්යං ථම්භො සාරම්භො මානො අතිමානො මදො පමාදො, සබ්බෙ කිලෙසා සබ්බෙ දුච්චරිතා සබ්බෙ දරථා සබ්බෙ පරිළාහා සබ්බෙ සන්තාපා සබ්බාකුසලාභිසංඛාරා. ඉමෙ වුච්චන්ති පටිච්ඡන්නපරිස්සයා’."
                    },
                    {
                        "type": "paragraph",
                        "text": "**පරිස්සයා**ති-කෙනට්ඨෙන පරිස්සයා: පරිසහන්තීති පරිස්සයා, පරිහානාය සංවත්තන්තීති පරිස්සයා, තත්රාසයාති පරිස්සයා."
                    },
                    {
                        "type": "paragraph",
                        "text": "කථං පරිසහන්තීති පරිස්සයා: තෙ පරිස්සයා තං පුග්ගලං සහන්ති පරිසහන්ති අභිභවන්ති අජ්ඣොත්ථරන්ති පරියාදියන්ති පරිමද්දන්ති,{1} එවං පරිසහන්තීති පරිස්සයා."
                    },
                    {
                        "type": "paragraph",
                        "text": "කථං පරිහානාය සංවත්තන්තීති පරිස්සයා: තෙ පරිස්සයා කුසලානං ධම්මානං අන්තරායාය පරිහානාය සංවත්තන්ති. කතමෙසං කුසලානං ධම්මානං: සම්මාපටිපදාය අනුලොමපටිපදාය අපච්චනීකපටිපදාය අන්වත්ථපටිපදාය ධම්මානුධම්මපටිපදාය සීලෙසු පරිපූරකාරිතාය ඉන්ද්රියෙසු ගුත්තද්වාරතාය භොජනෙ මත්තඤ්ඤුතාය ජාගරියානුයොගස්ස, සතිසම්පජඤ්ඤස්ස චතුන්නං සතිපට්ඨානං භාවනානුයොගස්ස, චතුන්නං සම්මප්පධානානං-චතුන්නං ඉද්ධිපාදානං-පඤ්චන්නං ඉන්ද්රියානං-පඤ්චන්නං බලානං-සත්තන්නං බොජ්ඣඞ්ගානං-අරියස්ස අට්ඨඞ්ගිකස්ස මග්ගස්ස භාවනානුයොගස්ස, ඉමෙසං කුසලානං ධම්මානං අන්තරායාය පරිහානාය සංවත්තන්ති, එවං{2} පරිහානාය සංවත්තන්තීති පරිස්සයා."
                    },
                    {
                        "type": "paragraph",
                        "text": "කථං තත්රාසයාති පරිස්සයා: තත්ථෙතෙ{3} පාපකා අකුසලා ධම්මා උප්පජ්ජන්ති අත්තභාවසන්නිස්සයා, යථා බිලෙ බිලාසයා පාණා සයන්ති, දකෙ දකාසයා{4} පාණා සයන්ති, වනෙ වනාසයා පාණා සයන්ති, රුක්ඛෙ රුක්ඛාසයා පාණා සයන්ති, එවමෙව තත්ථෙතෙ පාපකා අකුසලා ධම්මා උප්පජ්ජන්ති අත්තභාවසන්නිස්සයාති එවම්පි තත්රාසයාති පරිස්සයා."
                    }
                ],
                "footnotes": [
                    {
                        "type": "footnote",
                        "text": "1. මද්දන්ති-ම ඡ සං, ව, වි"
                    },
                    {
                        "type": "footnote",
                        "text": "2. ඉති එවං-පන"
                    },
                    {
                        "type": "footnote",
                        "text": "3. තත්ර තෙ-ව, වි"
                    },
                    {
                        "type": "footnote",
                        "text": "4. උදකෙ උදකස්යා-ම ඡ සං,"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 526,
            "pali": {
                "entries": [
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“සාන්තෙවාසිකො භික්ඛවෙ, භික්ඛු සාචරියකො දුක්ඛං න ඵාසු විහරති. කථං ච භික්ඛවෙ, භික්ඛු සාන්තෙවාසිකො සාචරියකො දුක්ඛං න ඵාසු විහරති: ඉධ භික්ඛවෙ, භික්ඛු චක්ඛුනා රූපං දිස්වා උප්පජ්ජන්ති යෙ පාපකා අකුසලා ධම්මා සරසඞ්කප්පා සඤ්ඤොජනියා ත්යාස්ස අන්තො වසන්ති අන්වාස්සවන්ති පාපකා අකුසලා ධම්මාති, තස්මා සාන්තෙවාසිකො වුච්චති. තෙ නං සමුදාචරන්ති{1} සමුදාචරන්ති නං පාපකා අකුසලා ධම්මාති, තස්මා ‘සාචරියකොති වුච්චති. පුනචපරං භික්ඛවෙ, භික්ඛුනො සොතෙන සද්දං සුත්වා -පෙ- ඝානෙන ගන්ධං ඝායිත්වා -පෙ- ජිව්හාය රසං සායිත්වා -පෙ- කායෙන ඵොට්ඨබ්බං ඵුසිත්වා -පෙ- මනසා ධම්මං විඤ්ඤාය උප්පජ්ජන්ති යෙ පාපකා අකුසලා ධම්මා සරසංකප්පා සඤ්ඤොජනියා ත්යාස්ස අන්තො වසන්ති අන්වාස්සවන්ති පාපකා අකුසලා ධම්මාති තස්මා ‘සාන්තෙවාසිකො’ති වුච්චති. තෙ නං සමුදාචරන්ති සමුදාචරන්ති නං පාපකා අකුසලා ධම්මාති තස්මා ‘සාචරියකො’ති{2} වුච්චති. එවං ඛො භික්ඛවෙ, භික්ඛු සාන්තෙවාසිකො සාචරියකො දුක්ඛං න ඵාසුවිහරතී’ති{a}. එවම්පි තත්රාසයාති පරිස්සයා."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“තයොමෙ භික්ඛවෙ, අන්තරා මලා අන්තරා අමිත්තා අන්තරා සපත්තා අන්තරා වධකා අන්තරා පච්චත්ථිකා. කතමෙ තයො: ලොභො භික්ඛවෙ, අන්තරා මලං අන්තරා අමිත්තො අන්තරා සපත්තො අන්තරා වධකො අන්තරා පච්චත්ථිකො. දොසො භික්ඛවෙ -පෙ- මොහො භික්ඛවෙ, අන්තරා මලං අන්තරා අමිත්තො අන්තරා සපත්තො අන්තරා වධකො අන්තරා පච්චත්ථිකො. ඉමෙ ඛො භික්ඛවෙ, තයො අන්තරා මලා{3} අන්තරා අමිත්තා අන්තරා සපත්තා අන්තරා වධකා අන්තරා පච්චත්ථිකා.{b}"
                    },
                    {
                        "type": "gatha",
                        "text": "1. “අනත්ථජනනො ලොභො ලොභො චිත්තප්පකොපනො\nභයමන්තරතො ජාතං තං ජනො නාවබුජ්ඣිති.",
                        "level": 1
                    },
                    {
                        "type": "gatha",
                        "text": "2. ලුද්ධො අත්ථං න ජානාති ලුද්ධො ධම්මං න පස්සති\nඅන්ධං තමං තදා හොති යං ලොභො සහතෙ නරං.",
                        "level": 1
                    },
                    {
                        "type": "gatha",
                        "text": "3. අනත්ථජනනො දොසො දොසො චිත්තප්පකොපනො\nභයමන්තරතො ජාතං තං ජනො නාවබුජ්ඣිති.{b}",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. තෙන සමුදාචරෙන-ම ඡ සං,"
                    },
                    {
                        "type": "footnote",
                        "text": "2. සාවරියකොති-ව-වි"
                    },
                    {
                        "type": "footnote",
                        "text": "3. අන්තරාමලො-ම ඡ සං,"
                    },
                    {
                        "type": "footnote",
                        "text": "a. සලායතනසංයුත්ත-නවපුරාණවග්ග"
                    },
                    {
                        "type": "footnote",
                        "text": "b. ඉතිවුත්තක-චතුත්ථවග්ග මලසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 528,
            "pali": {
                "entries": [
                    {
                        "type": "gatha",
                        "text": "4. දුට්ඨො අත්ථං න ජානාති දුට්ඨො ධම්මං න පස්සති\nඅන්ධං තමං තදා හොති යං දොසො සහතෙ නරං.",
                        "level": 1
                    },
                    {
                        "type": "gatha",
                        "text": "5. අනත්ථජනනො මොහො මොහො චිත්තප්පකොපනො\nභයමන්තරතො ජාතං තං ජනො නාවබුජ්ඣිති.",
                        "level": 1
                    },
                    {
                        "type": "gatha",
                        "text": "6. මූළ්හො අත්ථං න ජානාති මූළ්හො ධම්මං න පස්සති\nඅන්ධං තමං තදා හොති යං මොහො සහතෙ නර”න්ති.{a}",
                        "level": 1
                    },
                    {
                        "type": "paragraph",
                        "text": "එවම්පි තත්රාසයාති පරිස්සයා."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“තයො ඛො මහාරාජ, පුරිසස්ස ධම්මා අජ්ඣත්තං උප්පජ්ජමානා උප්පජ්ජන්ති අහිතාය දුක්ඛාය අඵාසුවිහාරාය. කතමෙ තයො: ලොභො ඛො මහාරාජ, පුරිසස්ස ධම්මො අජ්ඣත්තං උප්පජ්ජමානො උප්පජ්ජති අහිතාය දුක්ඛාය අඵාසුවිහාරාය. දොසො ඛො මහාරාජ -පෙ- මොහො ඛො මහාරාජ පුරිසස්ස ධම්මො අජ්ඣත්තං උප්පජ්ජමානො උප්පජ්ජති අහිතාය දුක්ඛාය අඵාසුවිහාරාය. ඉමෙ ඛො මහාරාජ, තයො පුරිසස්ස ධම්මා අජ්ඣත්තං උප්පජ්ජමානා උප්පජ්ජන්ති අහිතාය දුක්ඛාය අඵාසුවිහාරාය.”{b}"
                    },
                    {
                        "type": "gatha",
                        "text": "7. “ලොභො දොසො ච මොහො ච පුරිසං පාපචෙතසං\nහිංසන්ති අත්ත සම්භූතා තචසාරංව සම්ඵල”න්ති.{b}",
                        "level": 1
                    },
                    {
                        "type": "paragraph",
                        "text": "එවම්පි තත්රාසයාති පරිස්සයා."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "gatha",
                        "text": "8. “රාගො ච දොසො ච ඉතො නිදානා\nඅරති රති ලොමහංසො ඉතොජා,\nඉතො සමුට්ඨාය මනොවිතක්කා\nකුමාරකා ධංකමිවොස්සජන්තී”ති.{c}",
                        "level": 2
                    },
                    {
                        "type": "paragraph",
                        "text": "එවම්පි තත්රාසයාති පරිස්සයා."
                    },
                    {
                        "type": "paragraph",
                        "text": "**පරිස්සයානං සහිතාති** පරිස්සයෙ සහිතා ආරාධිතා අජ්ඣොත්ථරිතා පරියාදිතා පටිනිස්සටාති ‘පරිස්සයානං සහිතා’."
                    }
                ],
                "footnotes": [
                    {
                        "type": "footnote",
                        "text": "a. ඉතිවුත්තක-චතුත්ථවග්ග මලසුත්ත"
                    },
                    {
                        "type": "footnote",
                        "text": "b. කොසල සංයුත්ත-පඨමවග්ග"
                    },
                    {
                        "type": "footnote",
                        "text": "c. සුත්තනිපාත-සූචිලොමසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 530,
            "pali": {
                "entries": [
                    {
                        "type": "paragraph",
                        "text": "**අඡම්භී**ති සො පච්චෙකසම්බුද්ධො අභීරු අඡම්භි අනුත්රාසි අපලායි පහීනභයභෙරවො විගතලොමහංසො විහරතීති පරිස්සයානං සහිතා අඡම්භි එකො චරෙ ඛග්ගවිසාණකප්පො,"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“චාතුද්දිසො අප්පටිඝො ච හොති\nසන්තුස්සමානො ඉතරීතරෙන,\nපරිස්සයානං සහිතා අඡම්භි\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "9. ",
                        "level": 1
                    },
                    {
                        "type": "gatha",
                        "text": "දුස්සඞ්ගහා පබ්බජිතාපි එකෙ\nඅථො ගහට්ඨා ඝරමාවසන්තා,\nඅප්පොස්සුක්කො පරපුත්තෙසු හුත්වා\nඑකො චරො ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**දුස්සඞ්ගහා පබ්බජිතාපි එකෙති** “පබ්බජිතාපි ඉධෙකච්චෙ නිස්සයෙපි දිය්යමානෙ උද්දෙසෙපි දිය්යමානෙ පරිපුච්ඡායපි දිය්යමානෙ චීවරෙපි දිය්යමානෙ පත්තෙපි දිය්යමානෙ ලොහථාලකෙපි දිය්යමානෙ ධම්මකරෙකෙපි”{1} දිය්යමානෙ පරිස්සාවනෙපි දිය්යමානෙ ථවිකෙපි දිය්යමානෙ උපාහනෙපි දිය්යමානෙ කායබන්ධනෙපි දිය්යමානෙ න සුස්සූසන්ති න සොතා ඔදහන්ති න අඤ්ඤාචිත්තං උපට්ඨාපෙන්ති, අනස්සවා අවචනකරං පටිලොමවුත්තිනො අඤ්ඤෙනෙව මුඛං කරොන්තී’ති ‘දුස්සඞ්ගහා පබ්බජිතාපි එකෙ."
                    },
                    {
                        "type": "paragraph",
                        "text": "**අථො ගහට්ඨා ඝරමාවසන්තාති** ගහට්ඨාපි ඉධෙකච්චෙ හත්ථිම්හිපි දිය්යමානෙ -පෙ- රථෙපි-ඛෙත්තෙපි-වත්ථුම්හිපි-හිරඤ්ඤෙපි-සුවණ්ණෙපි දිය්යමානෙ ගාමෙපි-නිගමෙපි-නගරෙපි-රට්ඨෙපි-ජනපදෙපි දිය්යමානෙ න සුස්සූසන්ති{2} -පෙ-"
                    },
                    {
                        "type": "paragraph",
                        "text": "**අප්පොස්සුක්කො පරපුත්තෙසු හුත්වාති**. අත්තානං ඨපෙත්වා සබ්බෙ ඉමස්මිං අත්ථෙ පරපුත්තා, තෙසු පරපුත්තෙසු අප්පොස්සුක්කො හුත්වා අව්යාවටො හුත්වා අනපෙක්ඛො හුත්වාති ‘අප්පොස්සුක්කො පරපුත්තෙසු හුත්වා එකො චරෙ ඛග්ගවිසාණකප්පො.’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“දුස්සඞ්ගහා පබ්බජිතාපි එකෙ\nඅථො ගහට්ඨා ඝරමාවසන්තා\nඅප්පොස්සුක්කො පරපුත්තෙසු හුත්වා\nඑකො චරෙ ඛග්ගවිසාණකප්පො’ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ධම්මකරණෙපි-ම ඡ සං,"
                    },
                    {
                        "type": "footnote",
                        "text": "2. න සණන්ති-ම ඡ සං,"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 532,
            "pali": {
                "entries": [
                    {
                        "type": "heading",
                        "text": "10. ",
                        "level": 1
                    },
                    {
                        "type": "gatha",
                        "text": "වොරොපයිත්වා ගිහිබ්යඤ්ජනානි\nසංසීනපත්තො{1} යථා කොවිළාරො,\nඡෙත්වාන වීරො{2}, ගිහිබන්ධනානි\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**වොරොපයිත්වා ගිහිබ්යඤ්ජනානී**ති ‘ගිහිබ්යඤ්ජනං’ වුච්චන්ති කෙසා ච මස්සු ච මාලා ච ගන්ධං ච විලෙපනං ච ආභරණං ච පිළන්ධනං ච වත්ථං ච පාරුපනං ච වෙඨනං න උච්ඡාදනං පරිමද්දනං නහාපනං සම්බාහනං ආදාසං අඤ්ජනං මාලාගන්ධවිලෙපනං මුඛචුණ්ණකං මුඛලෙපනං හත්ථබන්ධං සිඛාබන්ධං දණ්ඩං නාලිකං ඛග්ගං ඡත්තං චිත්රූපාහනං උණ්හීසං මණිං වාලවීජනිං ඔදාතානි වත්ථානි දීඝදසානි, ඉති වා, **වොරොපයිත්වා ගිහි බ්යංජනානීති** ගිහිබ්යඤ්ජනානි ඔරොපයිත්වා සමොරොපයිත්වා නික්ඛිපිත්වා පටිප්පස්සම්භයිත්වාති, වොරොපයිත්වා ගිහිබ්යඤ්ජනානි’."
                    },
                    {
                        "type": "paragraph",
                        "text": "**සංසීනපත්තො යථා කොවිළාරොති** යථා කොවිළාරස්ස පත්තානි තානි සංසීනානි{3} පතිතානි පරිපතිතානි, එවමෙව තස්ස පච්චෙකසම්බුද්ධස්ස ගිහිබ්යඤ්ජනානි සීනානි සංසීනානි පතිතානීති සංසීනපත්තො යථා කොවිළාරො."
                    },
                    {
                        "type": "paragraph",
                        "text": "**ඡෙත්වාන වීරො ගිහිබන්ධනානීති** වීරො’ති විරියවාති වීරො, පහූති වීරො, විසවීති වීරො, අලමත්තොති වීරො, සූරොති වීරො, වික්කන්තො අභීරු අච්ඡම්භි අනුත්රාසි අපලායී පහීනභයභෙරවොති වීරො, විගතලොමහංසොති වීරො:"
                    },
                    {
                        "type": "gatha",
                        "text": "1. “විරතො ඉධ සබ්බපාපකෙහි නිරයදුක්ඛමතිච්ච විරියවාසො,\nසො විරියවා පධානවා වීරො තාදි, පවුච්චතෙ තථත්තා”ති.",
                        "level": 1
                    },
                    {
                        "type": "paragraph",
                        "text": "ගිහිබන්ධනානි{4}’ වුච්චන්ති පුත්තා ච දාරා ච{5} දාසී ච දාසා ච අජෙළකා ච කුක්කුටසූකරා ච හත්ථිගවාස්සවළවා ච ඛෙත්තං ච වත්ථුං ච හිරඤ්ඤං ච සුවණ්ණං ච ගාමනිගමරාජධානියො ච රට්ඨං ච ජනපදො ච කොසො ච කොට්ඨාගාරං ච යං කිඤ්චි රජනීයවත්ථු, **ඡෙත්වාන වීරො ගිහිබන්ධනානී**ති සො පච්චෙකසම්බුද්ධො වීරො ගිහිබන්ධනානි ඡින්දිත්වා සමුච්ඡින්දිත්වා ජභිත්වා විනොදෙත්වා බ්යන්තීකරිත්වා අනභාවං ගමෙත්වාති ‘ඡෙත්වාන වීරො ගිහිබන්ධනානි එකො ච චරෙ ඛග්ගවිසාණකප්පො."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“වොරොපයිත්වා ගිහිබ්යඤ්ජනානි\nසංසීනපත්තො යථා කොවිළාරො,\nඡෙත්වාන වීරො ගිහිබන්ධනානි\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "centered",
                        "text": "පඨමො වග්ගො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සංජිත්තපත්තො-ම ඡ සං, ස්යා,"
                    },
                    {
                        "type": "footnote",
                        "text": "2. ධීරො-ව, -වි"
                    },
                    {
                        "type": "footnote",
                        "text": "3. ඡින්තානි සංඡින්තානි-ම ඡ සං, ස්යා"
                    },
                    {
                        "type": "footnote",
                        "text": "4. ගිහිබන්ධනාවුච්චති-ප, ව, වි"
                    },
                    {
                        "type": "footnote",
                        "text": "5. භරියා ච-ම ඡ සං,"
                    },
                    {
                        "type": "footnote",
                        "text": "6. ධීරො-ව-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 534,
            "pali": {
                "entries": [
                    {
                        "type": "heading",
                        "text": "දුතියො වග්ගො",
                        "level": 2
                    },
                    {
                        "type": "heading",
                        "text": "1. ",
                        "level": 1
                    },
                    {
                        "type": "gatha",
                        "text": "සවෙ ලභෙථ නිපකං සහායං\nසද්ධිං චරං සාධුවිහාරි ධීරං,\nඅභිභුය්ය සබ්බානි පරිස්සයානි\nචරෙය්ය තෙනත්තමනො සතීමා.",
                        "level": 2
                    },
                    {
                        "type": "paragraph",
                        "text": "**සචෙ ලභෙථ නිපකං සහාය**න්ති: සචෙ නිපකං පණ්ඩිතං පඤ්ඤවන්තං{1}. බුද්ධිමන්තං ඤාණිං විභාවිං මෙධාවිං සහායං ලභෙය්ය, පටිලභෙය්ය අධිගච්ඡෙය්ය වින්දෙය්යාතී ‘සචෙ ලභෙථ නිපකං සහායං’."
                    },
                    {
                        "type": "paragraph",
                        "text": "**සද්ධිං චරං සාධුවිහාරි ධීර**න්ති: ‘සද්ධිං චර’න්ති එකතො චරං, **සාධුවිහාරි**න්ති පඨමෙනපි ඣානෙන සාධුවිහාරිං දුතියෙනපි ඣානෙන- තතියෙනපි ඣානෙන- චතුත්ථෙනපි ඣානෙන සාධුවිහාරිං මෙත්තායපි චෙතොවිමුත්තියා සාධුවිහාරිං කරුණායපි- මුදිතායපි- උපෙක්ඛායපි- චෙතොවිමුත්තියා සාධුවිහාරිං, ආකාසානඤ්චායතනසමාපත්තියාපි සාධුවිහාරිං විඤ්ඤාණඤ්චායතන-ආකිඤ්චඤ්ඤායතන-නෙවසඤ්ඤානාසඤ්ඤායතන සමාපත්තියාපි සාධුවිහාරිං නිරොධසමාපත්තියාපි සාධුවිහාරිං ඵලසමාපත්තියාපි සධුවිහාරිං. ධීරන්ති: පණ්ඩිතං පඤ්ඤවන්තං{1} බුද්ධිමන්තං ඤාණිං විභාවිං මෙධාවින්ති ‘සද්ධිං චරං සාධුවිහාරි ධීරං’."
                    },
                    {
                        "type": "paragraph",
                        "text": "**අභිභුය්ය සබ්බානි පරිස්සයානී**ති: ‘පරිස්සයා’ති ද්වෙ පරිස්සයා: පාකටපරිස්සයා ච පටිච්ඡන්නපරිස්සයා -පෙ- ඉමෙ වුච්චන්ති පාකටපරිස්සයා -පෙ- ඉමෙ වුච්චන්ති පටිච්ඡන්නපරිස්සයා -පෙ- එවම්පි තත්රාසයාති පරිස්සයා -පෙ- **අභිභුය්ය සබ්බානි පරිස්සයානී**ති: සබ්බෙ පරිස්සයෙ අභිභුය්ය අභිභවිත්වා අජ්ඣත්ථරිත්වා පරියාදියිත්වා මද්දිත්වාති ‘අභිභුය්ය සබ්බානි පරිස්සයානි’."
                    },
                    {
                        "type": "paragraph",
                        "text": "**චරෙය්ය තෙනත්තමනො සතීමා**ති සො පච්චෙකසම්බුද්ධො තෙන නෙපක්කෙන පණ්ඩිතෙන පඤ්ඤවන්තෙන බුද්ධිමන්තෙන ඤාණිනා විභාවිනා මෙධාවිනා සහායෙන සද්ධිං අත්තමනො තුට්ඨමනො හට්ඨමනො පහට්ඨමනො උදග්ගමනො මුදිතමනො චරෙය්ය විහරෙය්ය ඉරියෙය්ය වත්තෙය්ය පාලෙය්ය යපෙය්ය යාපෙය්යාති ‘චරෙය්ය තෙනත්තමනො’ **සතීමා**ති: සො පච්චෙකසම්බුද්ධො සතිමා හොති පරමෙන සතිනෙපක්කෙන සමන්නාගතො චිරකතම්පි චිරභාසිතම්පි සරිතා අනුස්සරිතාති ‘චරෙය්ය තෙනත්තමනො සතීමා’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“සචෙ ලභෙථ නිපකං සහායං\nසද්ධිං චරං සාධුවිහාරි ධීරං\nඅභිභුය්ය සබ්බානි පරිස්සයානි\nචරෙය්ය තෙනත්තමනො සතීමාති”",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පඤ්ඤාවනතං-ව-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 536,
            "pali": {
                "entries": [
                    {
                        "type": "heading",
                        "text": "2. ",
                        "level": 1
                    },
                    {
                        "type": "gatha",
                        "text": "නො චෙ ලභෙථ නිපකං සහායං\nසද්ධිං චරං සාධුවිහාරි ධීරං,\nරාජාව රට්ඨං විජිතං පහාය\nඑකො චරෙ ඛග්ගවිසාණකප්පො,",
                        "level": 2
                    },
                    {
                        "type": "paragraph",
                        "text": "**නො චෙ ලභෙථ නිපකං සහාය**න්ති නො චෙ නිපකං පණ්ඩිතං පඤ්ඤවන්තං බුද්ධිමන්තං ඤාණිං විභාවිං මෙධාවිං සහායං ලභෙය්ය පටිලභෙය්ය අධිගච්ඡෙය්ය වින්දෙය්යාති ‘නො චෙ ලභෙථ නිපකං සහායං’."
                    },
                    {
                        "type": "paragraph",
                        "text": "**සද්ධිං චරං සාධුවිහාරි ධීර**න්ති: ‘සද්ධිං චර’න්ති එකතො චරං, **සාධු විහාරි**න්ති පඨමෙනපි ඣානෙන සාධුවිහාරිං -පෙ- නිරොධසමාපත්තියාපි සාධුවිහාරිං ඵලසමාපත්තියාපි සාධුවිහාරිං. **ධීර**න්ති: ධීරං පණ්ඩිතං පඤ්ඤවන්තං බුද්ධිමන්තං ඤාණිං විභාවිං මෙධාවින්ති ‘සද්ධිං චරං සාධුවිහාරි ධීරං’."
                    },
                    {
                        "type": "paragraph",
                        "text": "**රාජාව රට්ඨං විජිතං පහායා**ති: යථා රාජා ඛත්තියො මුද්ධාභිසිත්තො විජිතසඞ්ගාමො නිහතපච්චාමිත්තො ලද්ධාධිප්පායො පරිපුණ්ණකොසකොට්ඨාගාරො රට්ඨං ච ජනපදං ච කොසං ච කොට්ඨාගාරං ච පහූතහිරඤ්ඤසුවණ්ණං නගරං ච පරිච්චජිත්වා කෙසමස්සුං ඔහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජිත්වා අකිඤ්චනභාවං උපගන්ත්වා එකො චරති විහරති ඉරීයති වත්තෙති පාලෙති යපෙති යාපෙති, එවං පච්චෙකසම්බුද්ධොපි සබ්බං ඝරාවාසපළිබොධං ඡින්දිත්වා පුත්තදාරපළිබොධං ඡින්දිත්වා ඤාතිපළිබොධං ඡින්දිත්වා මිත්තාමච්චපළිබොධං ඡින්දිත්වා කෙසමස්සුං ඔහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජිත්වා අකිඤ්චනභාවං උපගන්ත්වා එකො චරති විහරති ඉරියති වත්තෙති{1} පාලෙති යපෙති යාපෙතීති ‘රාජාව රට්ඨං විජිතං පහාය එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“නො චෙ ලභෙථ නිපකං සහායං\nසද්ධිං චරං සාධුවිහාරි ධීරං,\nරාජාව රට්ඨං විජිතං පහාය\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. වත්තති-ප-ව-ව-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 538,
            "pali": {
                "entries": [
                    {
                        "type": "heading",
                        "text": "3. ",
                        "level": 1
                    },
                    {
                        "type": "gatha",
                        "text": "අද්ධා පසංසාම සහායසම්පදං\nසෙට්ඨා සමා සෙවිතබ්බා සහායා\nඑතෙ අලද්ධා අනවජ්ජභොජී\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**අද්ධා පසංසාම සහාය සම්පද**න්ති ‘අද්ධා’ති එකංසවචනං නිස්සංසයවචනං නික්කඞ්ඛවචනං අද්වෙජ්ඣවචනං අද්වෙළ්හකවචනං නියොගවචනං අපණ්ණකවචනං අවිරුද්ධවචනං අවත්ථාපනවචනමෙතං අද්ධාති. **සහාය සම්පද**න්ති සහායසම්පදා වුච්චති යො සො සහායො අසෙක්ඛෙන සීලක්ඛන්ධෙන-සමාධික්ඛන්ධෙන{1} අසෙක්ඛෙන-අසෙක්ඛෙන විමුත්තික්ඛන්ධෙන-අසෙක්ඛෙන විමුත්තිඤාණදස්සනක්ඛන්ධෙන සමන්නාගතො හොති. **අද්ධා පසංසාම සහාය සම්පද**න්ති සහායසම්පදං පසංසාම ථොමෙම කිත්තෙම වණ්ණෙමාති ‘අද්ධා පසංසාම සහායසම්පදං’."
                    },
                    {
                        "type": "paragraph",
                        "text": "**සෙට්ඨා සමා සෙවිතබ්බා සහායා**ති: සෙට්ඨා හොන්ති සහායා සීලෙන සමාධිනා පඤ්ඤාය විමුත්තියා විමුත්තිඤාණදස්සනෙන, සමා සදිසා හොන්ති සහායා සීලෙන සමාධිනා පඤ්ඤාය විමුත්තියා විමුත්තිඤාණදස්සනෙන සෙට්ඨා වා සහායා සදිසා වා සහායා සෙවිතබ්බා භජිතබ්බා පයුරුපාසිතබ්බා පරිපුච්ඡිතබ්බා පරිපඤ්හිතබ්බාති ‘සෙට්ඨා සමා සෙවිතබ්බා සහායා’."
                    },
                    {
                        "type": "paragraph",
                        "text": "**එතෙ අලද්ධා අනවජ්ජභොජීති**: අත්ථි පුග්ගලො සාවජ්ජභොජී, අත්ථි පුග්ගලො අනවජ්ජභොජී."
                    },
                    {
                        "type": "paragraph",
                        "text": "කතමො ච පුග්ගලො සාවජ්ජභොජී: ඉධෙකච්චො පුග්ගලො කුහනාය ලපනාය නෙමිත්තිකතාය නිප්පෙසිකතාය ලාභෙන ලාභං නිජිගිංසනතාය{2} දාරුදානෙන වෙඵදානෙන පත්තදානෙන පුප්ඵදානෙන ඵලදානෙන සිනානදානෙන චුණ්ණදානෙන මත්තිකාදානෙන දන්තකට්ඨදානෙන මුඛොදකදානෙන චාටුකම්යතාය{3} මුග්ගසුප්යතාය{4} පාරිභට්ඨතාය{5} පිට්ඨිමංසිකතාය{6} වත්ථුවිජ්ජාය තිරච්ඡානවිජ්ජාය අඞ්ගවිජ්ජාය නක්ඛත්තවිජ්ජාය දූතමනෙන{7} පහිනගමනෙන ජඞ්ඝපෙසනියෙන වෙජ්ජකම්මෙන පිණ්ඩපතිපිණ්ඩකෙන දානානුප්පදානෙන අධම්මෙන විසමෙන, ලද්ධා ලභිත්වා අධිගන්ත්වා වින්දිත්වා පටිලභිත්වා ජීවිකං කප්පෙති. අයං වුච්චති පුග්ගලො සාවජ්ජභොජී."
                    }
                ],
                "footnotes": [
                    {
                        "type": "footnote",
                        "text": "1. සමාධික්ඛන්ධෙන සමන්නාගතොහොති-මප"
                    },
                    {
                        "type": "footnote",
                        "text": "2. නිජිගීසනතාය-ම ඡ සං"
                    },
                    {
                        "type": "footnote",
                        "text": "3. පාතුකම්යතාය-ස්යා"
                    },
                    {
                        "type": "footnote",
                        "text": "4. මුග්ගසූපතාය-ස්යා"
                    },
                    {
                        "type": "footnote",
                        "text": "5. පාරිභම්යතාය-ම ඡ සං"
                    },
                    {
                        "type": "footnote",
                        "text": "6. පීඨමද්දිකතාය-ම ඡ සං"
                    },
                    {
                        "type": "footnote",
                        "text": "7. නවකම්මෙන-ම ඡ සං\nදුතකම්මෙන-ස්යා ම පොත්ථකෙසු අධිකං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 540,
            "pali": {
                "entries": [
                    {
                        "type": "paragraph",
                        "text": "කතමො ච පුග්ගලො අනවජ්ජභොජී: ඉධෙකච්චො පුග්ගලො න කුහනාය න ලපනාය න නෙමිත්තකතාය න නිප්පෙසිකතාය න ලාභෙන ලාභං නිජිගිංසනතාය න දාරුදානෙන න වෙඵදානෙන න පත්තදානෙන න පුප්ඵදානෙන න ඵලදානෙන න සිනානදානෙන න චුණ්ණදානෙන න මත්තිකාදානෙන න දන්තකට්ඨදානෙන න මුඛොදකදානෙන න චාටුකම්යතාය න මුග්ගසුප්යතාය න පාරිභට්ඨතාය න පිට්ඨිමංසිකතාය න වත්ථුවිජ්ජාය න තිරච්ඡානවිජ්ජාය න අඞ්ගවිජ්ජාය න නක්ඛත්තවිජ්ජාය න දූතමනෙන න පහිනගමනෙන න ජඞ්ඝපෙසනියෙන න වෙජ්ජකම්මෙන න පිණ්ඩපතිපිණ්ඩකෙන න දානානුප්පදානෙන ධම්මෙන සමෙන, ලද්ධා ලභිත්වා අධිගන්ත්වා වින්දිත්වා පටිලභිත්වා ජීවිකං කප්පෙති. අයං වුච්චති පුග්ගලො අනවජ්ජභොජී."
                    },
                    {
                        "type": "paragraph",
                        "text": "**එතෙ අලද්ධා අනවජ්ජභොජී**ති එතෙ අනවජ්ජභොජී අලද්ධා අලභිත්වා අනධිගන්ත්වා අවින්දිත්වා අප්පටිලභිත්වාති ‘එතෙ අලද්ධා අනවජ්ජභොජී එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“අද්ධා පසංසාම සහායසම්පදං\nසෙට්ඨා සමා සෙවිතබ්බා සහායා,\nඑතෙ අලද්ධා අනවජ්ජභොජී\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "4. ",
                        "level": 1
                    },
                    {
                        "type": "gatha",
                        "text": "දිස්වා සුවණ්ණස්ස පභස්සරානි\nකම්මාරපුත්තෙන සුනිට්ඨිතානි,\nසංඝට්ටයන්තානි දුවෙ භුජස්මිං\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**දිස්වා සුවණ්ණස්ස පභස්සරානී**ති ‘දිස්වා’ති දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වා. **සුවණ්ණස්සා**ති: ජාතරූපස්ස, **පභස්සරානී**ති: පරිසුද්ධානි පරියොදාතානීති ‘දිස්වා සුවණ්ණස්ස පභස්සරානි."
                    },
                    {
                        "type": "paragraph",
                        "text": "**කම්මාරපුත්තෙන සුනිට්ඨිතානී**ති: ‘කම්මාරපුත්තො’ වුච්චති සුවණ්ණකාරො, **කම්මාරපුත්තෙන සුනිට්ඨිතානී**ති: කම්මාරපුත්තෙන සුනිට්ඨිතානි සුකතානි සුපරිකම්මකතානීති කම්මාරපුත්තෙන සුනිට්ඨිතානි’."
                    }
                ],
                "footnotes": [
                    {
                        "type": "footnote",
                        "text": "1. සමෙනති-ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 542,
            "pali": {
                "entries": [
                    {
                        "type": "paragraph",
                        "text": "**සංඝට්ටයන්තානි දුවෙ “භුජස්මින්**ති භුජො වුච්චති හත්ථො යථා එකස්මිං හත්ථෙ ද්වෙ නූපුරානි ඝට්ටෙන්ති, එවමෙව සත්තා තණ්හාවසෙන දිට්ඨිවසෙන නිරයෙ ඝට්ටෙන්ති තිරච්ඡානයොනියං ඝට්ටෙන්ති පෙත්තිවිසයෙ ඝට්ටෙන්ති මනුස්සලොකෙ ඝට්ටෙන්ති, දෙවලොකෙ ඝට්ටෙන්ති, ගතියාගතිං උපපත්තියා උපපත්තිං පටිසන්ධියා පටිසන්ධිං භවෙන භවං සංසාරෙන සංසාරං වට්ටෙන වට්ටං ඝට්ටෙන්ති ඝංඝට්ටෙන්ති සංඝට්ටෙන්තා චරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්තීති ‘සංඝට්ටයන්තානි දුවෙ භුජස්මිං එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“දිස්වා සුවණ්ණස්ස පභස්සරානි\nකම්මාරපුත්තෙන සුනිට්ඨිතානි,\nසංඝට්ටයන්තානි දුවෙ භුජස්මිං\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "5. ",
                        "level": 1
                    },
                    {
                        "type": "gatha",
                        "text": "එවං දුතියෙන සහා මමස්ස{1}\nවාචාභිලාපො අභිසජ්ජනා වා,\nඑතං භයං ආයතිං පෙක්ඛමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**එවං දුතියෙන සහා මමස්සා**ති තණ්හාදුතියො වා හොති, පුග්ගලදුතියො වා. කථං තණ්හාදුතියො හොති’. ‘තණ්හා’ති රූපතණ්හා -පෙ- ධම්මතණ්හා යස්සෙසා තණ්හා අප්පහීනා සො වුච්චති තණ්හාදුතියො"
                    },
                    {
                        "type": "gatha",
                        "text": "“තණ්හාදුතියො පුරිසො දීඝමද්ධාන සංසරං,\nඉත්ථභාවඤ්ඤථාභාවං සංසාරං නාතිවත්තතී”ති.{*}",
                        "level": 2
                    },
                    {
                        "type": "paragraph",
                        "text": "එවං තණ්හාදුතියො වා හොති."
                    },
                    {
                        "type": "paragraph",
                        "text": "කථං පුග්ගලදුතියො හොති: ඉධෙකච්චො න අහෙතු න කාරණහෙතු උද්ධතො අවුපසන්නචිත්තො එකස්ස වා දුතියො හොති, ද්වින්නං වා තතියො හොති, තිණ්ණං වා චතුත්ථො හොති, තත්ථ බහුං සම්ඵප්පලාපං පලපති සෙය්යථීදං: රාජකථං චොරකථං මහාමත්තකථං සෙනාකථං භයකථං යුද්ධකථං අන්නකථං පානකථං වත්ථකථං යානකථං සයනකථං මාලාකථං ගන්ධකථං ඤාතිකථං ගාමකථං නිගමකථං නගරකථං ජනපදකථං ඉත්ථිකථං"
                    }
                ],
                "footnotes": [
                    {
                        "type": "footnote",
                        "text": "1. සහ මම ස්යා-ම ඡ සං"
                    },
                    {
                        "type": "footnote",
                        "text": "2. අත්තහෙතු-ස්යා"
                    },
                    {
                        "type": "footnote",
                        "text": "*. චතුක්කඞ්ගුත්තර-භණ්ඩගාමවග්ග\nසුත්තනිපාත-ද්වයකානුපස්සනාසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 544,
            "pali": {
                "entries": [
                    {
                        "type": "unindented",
                        "text": "පුරිසකථං සූරකථං විසිඛාකථං කුම්භට්ඨානකථං පුබ්බපෙතකථං නානත්තකථං ලොකක්ඛායිකං සමුද්දක්ඛායිකං ඉතිභවාභවකථං කථෙති. එවං පුග්ගලදුතියො හොතීති ‘එවං දුතියෙන සහා මමස්ස{1}’."
                    },
                    {
                        "type": "paragraph",
                        "text": "**වාචාභිලාපො අභිසජ්ජනා වා’**ති වාචාභිලාපො වුච්චති බත්තිංස තිරච්ඡානකථා. සෙය්යථීදං: රාජකථං -පෙ- ඉතිභවාභවකථං. අභිසජ්ජනා වාති ද්වෙ සජ්ජනා: තණ්හාසජ්ජනා ච දිට්ඨිසජ්ජනා ච -පෙ- අයං තණ්හාසජ්ජනා -පෙ- අයං දිට්ඨිසජ්ජනාති ‘වාචාභිලාපො අභිසජ්ජනා වා’."
                    },
                    {
                        "type": "paragraph",
                        "text": "**එතං භයං ආයතිං පෙක්ඛමානො**ති ‘භය’න්ති ජාතිභයං ජරාභයං ව්යාධිභයං මරණභයං රාජභයං චොරභයං අග්ගිභයං උදකභයං අත්තානුවාදභයං පරානුවාදභයං දණ්ඩභයං දුග්ගතිභයං ඌමිභයං කුම්භීලභයං ආවට්ටභයං සුසුකාභයං{2} ආජීවකභයං අසිලොකභයං පරිසසාරජ්ජභයං මදනභයං භයානකං ඡම්භිතත්තං ලොමහංසො චෙතසො උබ්බෙගො උත්රාසො. **එතං භයං ආයතිං පෙක්ඛමානො**ති එතං භයං ආයතිං පෙක්ඛමානො දක්ඛමානො ඔලොකයමානො නිජ්ඣායමානො උපපරික්ඛමානොති ‘එතං භයං ආයතිං පෙක්ඛමානො එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“එවං දුතියෙන සහා මමස්ස\nවාචාභිලාපො අභිසජ්ජනා වා,\nඑතං භයං ආයතිං පෙක්ඛමානො\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "6. ",
                        "level": 1
                    },
                    {
                        "type": "gatha",
                        "text": "කාමා භි{3} චිත්රා මධුරා මනොරමා\nවිරුප රූපෙන මථෙන්ති චිත්තං,\nආදීනවං කාමගුණෙසු දිස්වා\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**කාමා හි චිත්රා මධුරා මනොරමා**ති ‘කාමාති’ උද්දානතො ද්වෙ කාමා: වත්ථුකාමා ච කිලෙසකාමා ච. -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. **චිත්රා**ති{4} නානාවණ්ණා රූපා නානාවණ්ණා සද්දා නානා වණ්ණා ගන්ධා නානා වණ්ණා රසා නානා වණ්ණා ඵොට්ඨබ්බා. ඉට්ඨා ‘කන්තා මනාපා පියරූපා කාමුපසංහිතා රජනීයා."
                    }
                ],
                "footnotes": [
                    {
                        "type": "footnote",
                        "text": "1. සහ මමස්ස-ම ඡ සං"
                    },
                    {
                        "type": "footnote",
                        "text": "2. සුසුමාරභයං-ම ඡ සං"
                    },
                    {
                        "type": "footnote",
                        "text": "3. කාමා විචිත්රාති-ව, වි,"
                    },
                    {
                        "type": "footnote",
                        "text": "4. විචිත්රාති-ව, වි, ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 546,
            "pali": {
                "entries": [
                    {
                        "type": "paragraph",
                        "text": "**මධුරා**ති: වුත්තං හෙතං භගවතා: “පඤ්චිමෙ භික්ඛවෙ කාමගුණා. කතමෙ පඤ්ච: චක්ඛුවිඤ්ඤෙය්යා රූපා ඉට්ඨා කන්තා මනාපා පියරූපා කාමුපසංහිතා රජනීයා, සොත විඤ්ඤෙය්යා සද්දා -පෙ- ඝානවිඤ්ඤෙය්යා ගන්ධා -පෙ- ජිව්හාවිඤ්ඤෙය්යා රසා -පෙ- කායවිඤ්ඤෙය්යා ඵොට්ඨබ්බා ඉට්ඨා කන්තා මනාපා පියරූපා කාමුපසංහිතා, රජනීයා. ඉමෙ ඛො භික්ඛවෙ පඤ්චකාමගුණා. යං ඛො භික්ඛවෙ ඉමෙ පඤ්චකාමගුණෙ පටිච්ච උප්පජ්ජති සුඛං සොමනස්සං ඉදං වුච්චති කාමසුඛං මීල්හ සුඛං{1} පුථුජ්ජනසුඛං අනරියසුඛං,{2} න සෙවිතබ්බං න භාවෙතබ්බං න බහුලීකාතබ්බං, භායිතබ්බං එතස්ස සුඛස්සාති වදාමී”ති කාමා හි චිත්රා මධුරා. **මනොරමා**ති ‘මනො’ති ‘යං චිත්තං -පෙ- තජ්ජාමනො විඤ්ඤාණධාතු, මනො රමෙන්ති ථොමෙන්ති තොසෙන්ති පහාසෙන්තී’ති ‘කාමා හි චිත්රා මධුරා මනොරමා’."
                    },
                    {
                        "type": "paragraph",
                        "text": "**විරූපරූපෙන මථෙන්ති චිත්තන්**ති: නානාවණ්ණෙහි රූපෙහි -පෙ- නානාවණ්ණෙහි ඵොට්ඨබ්බෙහි චිත්තං මථෙන්ති තොසෙන්ති පහාසෙන්තී’ති “විරූපරූපෙන මථෙන්ති චිත්තං”."
                    },
                    {
                        "type": "paragraph",
                        "text": "**ආදීනවං කාමගුණෙසු දිස්වා**ති:-වුත්තං හෙතං භගවතා: ‘කො ච භික්ඛවෙ කාමානං ආදීනවො: ඉධ භික්ඛවෙ, කුලපුත්තො යෙන සිප්පට්ඨානෙන ජීවිකං කප්පෙති: යදි මුද්දාය යදි ගණනාය යදි සඞ්ඛානෙන යදි කසියා යදි වණිජ්ජාය යදි ගොරක්ඛෙන{3} යදි ඉස්සත්ථෙන යදි රාජපොරිසෙන යදි සිප්පඤ්ඤතරෙන සීතස්ස පුරක්ඛතො උණ්හස්ස පුරක්ඛතො ඩංසමකසවාතාතපසිරිංසපසම්ඵස්සෙහි රිස්සමානො{4} ඛුප්පිපාසාය මීයමානො{5} අයං භික්ඛවෙ කාමානං ආදීනවො සන්දිට්ඨිකො දුක්ඛක්ඛන්ධො කාමහෙතු කාමනිදානං කාමාධිකරණං නාමානමෙව හෙතු."
                    },
                    {
                        "type": "paragraph",
                        "text": "තස්ස චෙ භික්ඛවෙ, කුලපුත්තස්ස එවං උට්ඨහතො ඝටතො වායමතො තෙ භොගා නාභිනිප්ඵජ්ජන්ති සොචති කිලමති පරිදෙවති උරත්තාළිං කන්දති සම්මොහං ආපජ්ජති මොඝං වත මෙ උට්ඨානං{6} අඵලො වත මෙ වායාමො ති. අයම්පි භික්ඛවෙ, කාමානං ආදීනවො සන්දිට්ඨිකො දුක්ඛක්ඛන්ධො කාමහෙතු කාමනිදානං කාමාධිකරණං කාමානමෙව හෙතු."
                    }
                ],
                "footnotes": [
                    {
                        "type": "footnote",
                        "text": "1. පීළසුඛං-ව, වි, ක"
                    },
                    {
                        "type": "footnote",
                        "text": "2. අනුනයසුඛං-ව, වි, ක"
                    },
                    {
                        "type": "footnote",
                        "text": "3. යදිගොරකඛනෙන-ව, වි"
                    },
                    {
                        "type": "footnote",
                        "text": "4. සම පස්සමානො-ම, ව, වි"
                    },
                    {
                        "type": "footnote",
                        "text": "5. විළියමානො-ව, වි,"
                    },
                    {
                        "type": "footnote",
                        "text": "6. උපට්ඨානං-ව, වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 548,
            "pali": {
                "entries": [
                    {
                        "type": "paragraph",
                        "text": "තස්ස චෙ භික්ඛවෙ, කුලපුත්තස්ස එවං උට්ඨහතො ඝටතො වායමතො තෙ භොගා අභිනිප්ඵජ්ජන්ති සො තෙසං භොගානං ආරක්ඛාධිකරණං දුක්ඛං දොමනස්සං පටිසංවෙදෙති, කින්ති මෙ භොගෙ{1} නෙව රාජානො හරෙය්යුං න චොරා හරෙය්යුං න අග්ගි ඩහෙය්ය න උදකං වහෙය්ය න අප්පියා දායාදා හරෙය්යුන්ති. තස්ස එවං ආරක්ඛයතො ගොපයතො තෙ භොගෙ රාජානො වා හරන්ති චොරා වා හරන්ති අග්ගි වා ඩහති උදකං වා වහති අප්පියා වා දායාදා හරන්ති. සො සොචති -පෙ- සම්මොහං ආපජ්ජති යම්පි මෙ අහොසි තම්පි නො නත්ථී’ති. අයම්පි භික්ඛවෙ කාමානං ආදීනවො සන්දිට්ඨිකො දුක්ඛක්ඛන්ධො කාමහෙතු -පෙ- කාමානමෙව හෙතු."
                    },
                    {
                        "type": "paragraph",
                        "text": "පුන ච පරං භික්ඛවෙ කාමහෙතු කාමනිදානං කාමාධිකරණං කාමානමෙව හෙතු රාජානොපි රාජූහි විවදන්ති ඛත්තියා’පි ඛත්තියෙහි විවදන්ති බ්රාහ්මණා’පි බ්රාහ්මණෙහි විවදන්ති ගහපතී’පි ගහපතීහි විවදන්ති මාතා’පි පුත්තෙන විවදති පුත්තො’පි මාතරා විවදති පිතා’පි පුත්තෙන විවදති පුත්තො’පි පිතරා විවදති භාතා’පි භාගිනියා විවදති භගිනී’පි භාතරා විවදති සහායො’පි සහායෙන විවදති, තෙ තත්ථ කලහවිග්ගහවිවාදාපන්නා අඤ්ඤමඤ්ඤං පාණීහි’පි උපක්කමන්ති ලෙඩ්ඩුහි’පි උපක්කමන්ති දණ්ඩෙහි’පි උපක්කමන්ති සත්ථෙහි’පි උපක්කමන්ති, තෙ තත්ථ මරණම්පි නිගච්ඡන්ති2 මරණමත්තම්පි දුක්ඛං. අයම්පි භික්ඛවෙ කාමානං ආදීනවො සන්දිට්ඨිකො දුක්ඛක්ඛන්ධො කාමහෙතු කාමනිදානං කාමාධිකරණං කාමානමෙව හෙතු."
                    },
                    {
                        "type": "paragraph",
                        "text": "පුන ච පරං භික්ඛවෙ, කාමහෙතු කාමනිදානං කාමාධිකරණං කාමානමෙව හෙතු අසිවම්මං ගහෙත්වා ධනුකලාපං සන්නය්භිත්වා උභතො බ්යළ්හං{3} සංගාමං පක්ඛන්දන්ති උසූසුපි ඛිප්පමානාසු{4} සත්තිසුපි ඛිප්පමානාසු අසීසුපි විජ්ජොතන්තෙසු{5}. තෙ තත්ථ උසුහි’පි විජ්ඣන්ති, සත්තීහි’පි විජ්ඣන්ති, අසිනා’පි සීසං ඡින්දන්ති. තෙ තත්ථ මරණම්පි නිගච්ඡන්ති, මරණ මත්තම්පි දුක්ඛං. අයම්පි භික්ඛවෙ කාමානං ආදිනවො සන්දිට්ඨිකො දුක්ඛක්ඛන්ධො කාමහෙතු කාමනිදානං කාමාධිකරණං කාමානමෙව හෙතු."
                    }
                ],
                "footnotes": [
                    {
                        "type": "footnote",
                        "text": "1. භොගා-ප, ව, වි"
                    },
                    {
                        "type": "footnote",
                        "text": "2. ගච්ඡන්ති-ප ම ව වි"
                    },
                    {
                        "type": "footnote",
                        "text": "3. විරුල්හං-ව වි"
                    },
                    {
                        "type": "footnote",
                        "text": "4. ඛිපමානෙසු-ප ව වි"
                    },
                    {
                        "type": "footnote",
                        "text": "5. විජ්ජොතලන්නෙසු-ම ඡ සං. ව. වි."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 550,
            "pali": {
                "entries": [
                    {
                        "type": "paragraph",
                        "text": "පුන ච පරං භික්ඛවෙ, කාමහෙතු කාමනිදානං කාමාධිකරණං කාමානමෙව හෙතු අසිවම්මං ගහෙත්වා ධනුකලාපං සන්නය්භිත්වා අද්දාවලෙපනා{1} උපකාරියො පක්ඛන්දන්ති උසූසුපි ඛිප්පමානෙසු සත්තිසුපි ඛිප්පමානාසු අසීසුපි විජ්ජොතලන්නෙසු{2}. තෙ තත්ථ උසුහිපි විජ්ඣන්ති සත්තීහිපි විජ්ඣන්ති. පක්කට්ඨියාපි{3} ඔසිඤ්චන්ති අභිවග්ගෙනපි{4} ඔමද්දන්ති අසිනාපි සීසං ඡින්දන්ති, තෙ තත්ථ මරණම්පි නිගච්ඡන්ති මරණමත්තම්පි දුක්ඛං. අයම්පි භික්ඛවෙ කාමානං ආදීනවො සන්දිට්ඨිකො දුක්ඛක්ඛන්ධො කාමහෙතු කාමනිදානං කාමාධිකරණං කාමානමෙව හෙතු."
                    },
                    {
                        "type": "paragraph",
                        "text": "පුනචපරං භික්ඛවෙ, කාමහෙතු කාමනිදානං කාමාධිකරණං කාමානමෙව හෙතු, සන්ධිම්පි ඡින්දන්ති නිල්ලොපම්පි හරන්ති එකාගාරිකම්පි{5} කරොන්ති, පරිපන්ථෙපි තිට්ඨන්ති, පරදාරම්පි ගච්ඡන්ති. තමෙනරාජානො ගහෙත්වා විවිධා කම්මකාරණා කාරෙන්ති{6} කසාහිපි තාලෙන්ති වෙත්තෙහිපි{7} තාලෙන්ති අද්ධදණ්ඩුකෙහිපි තාලෙන්ති හත්ථම්පි ඡින්දන්ති -පෙ- අසිනාපි සීසං ඡින්දන්ති, තෙ තත්ථ මරණම්පි නිගච්ඡන්ති මරණමත්තම්පි දුක්ඛං අයම්පි භික්ඛවෙ, කාමානං ආදීනවො සන්දිට්ඨිකො දුක්ඛක්ඛන්ධො කාමහෙතු කාමනිදානං කාමාධිකරණං කාමානමෙව හෙතු."
                    },
                    {
                        "type": "paragraph",
                        "text": "පුනචපරං භික්ඛවෙ, කාමහෙතු කාමනිදානං කාමාධිකරණං කාමානමෙව හෙතු කායෙන දුච්චරිතං චරන්ති, වාචාය දුච්චරිතං චරන්ති, මනසා දුච්චරිතං චරන්ති. තෙ කායෙන දුච්චරිතං චරිත්වා වාචාය දුච්චරිතං චරිත්වා මනසා දුච්චරිතං චරිත්වා කායස්ස භෙදා පරම්මරණා අපායං දුග්ගතිං විනිපාතං නිරයං උපපජ්ජන්ති. අයම්පි භික්ඛවෙ කාමානං ආදීනවො සම්පරායිකො දුක්ඛක්ඛන්ධො කාමහෙතු කාමනිදානං කාමාධිකරණං කාමානමෙව හෙතු.”{a}"
                    },
                    {
                        "type": "paragraph",
                        "text": "**ආදිනවං කාමගුණෙසු දිස්වා**ති කාමගුණෙසු ආදීනවං දිස්වා, පස්සිත්වා තුලයිත්වා තීරයිත්වා විභාවයිත්වා විභූතං කත්වාති ‘ආදීනවං කාමගුණෙසු දිස්වා එකො චරෙ ඛග්ගවිසාණකප්පො’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“කාමා හි චිත්රා මධුරා මනොරමා\nවිරූපරූපෙන මථෙන්ති චිත්තං,\nආදීනවං කාමගුණෙසු දිස්වා\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අද්ධාවලොපනා-ස්යා"
                    },
                    {
                        "type": "footnote",
                        "text": "2. විජ්ජොතත්තෙසු-ස."
                    },
                    {
                        "type": "footnote",
                        "text": "3. ඡකනකායපි-අ බ්ර\nඡක්කාටියාපි-ම ව වි ක"
                    },
                    {
                        "type": "footnote",
                        "text": "5. එකාතාරම්පි-පන."
                    },
                    {
                        "type": "footnote",
                        "text": "a. මජ්ඣිමනිකාය-මහාදුක්ඛක්ඛන්ධසුත්ත"
                    },
                    {
                        "type": "footnote",
                        "text": "6. කරොන්ති-ප ම"
                    },
                    {
                        "type": "footnote",
                        "text": "7. වත්තෙහිපි-අබු."
                    },
                    {
                        "type": "footnote",
                        "text": "4. අභිවග්ගෙනපි-අ බු ප.\nඅග්ගිවග්ගෙනපි-ව වි ක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 552,
            "pali": {
                "entries": [
                    {
                        "type": "heading",
                        "text": "7. ",
                        "level": 1
                    },
                    {
                        "type": "gatha",
                        "text": "ඊති ච ගණ්ඩො ච උපද්දවො ච\nරොගො ච සල්ලං ච භයං ච මෙතං,\nඑතං භයං කාමගුණෙසු දිස්වා\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**ඊති ච ගඩ්ඩො ච උපද්දවො ච රොගො ච සල්ලං ච භයං ච මෙතන්ති** වුත්තං හෙතං භගවතා: “භයන්ති භික්ඛවෙ, කාමානමෙතං අධිවචනං, දුක්ඛන්ති භික්ඛවෙ, කාමානමෙතං අධිවචනං, රොගොති භික්ඛවෙ, කාමානමෙතං අධිවචනං, ගණ්ඩොති භික්ඛවෙ, කාමානමෙතං අධිවචනං සල්ලන්ති භික්ඛවෙ, කාමානමෙතං අධිවචනං, සඞ්ගොති භික්ඛවෙ, කාමානමෙතං අධිවචනං, පඞ්කොති භික්ඛවෙ, කාමානමෙතං අධිවචනං, ගබ්භොති භික්ඛවෙ, කාමානමෙතං අධිවචනං, කස්මා ච භික්ඛවෙ, භයන්ති කාමානමෙතං අධිවචනං, යස්මා ච කාමරාගරත්තායං භික්ඛවෙ ඡන්දරාගවිනිබද්ධො දිට්ඨධම්මිකාපි භයා න පරිමුච්චති, සම්පරායිකාපි භයා න පරිමුච්චති, තස්මා භයන්ති කාමානමෙතං අධිවචනං. කස්මා ච භික්ඛවෙ, දුක්ඛන්ති-රොගොති-ගණ්ඩොති-සල්ලන්ති-සඞ්ගොති-පඞ්කොති-ගබ්භොති කාමානමෙතං අධිවචනං, යස්මා ච කාමරාගරත්තායං භික්ඛවෙ ඡන්දරාගවිනිබද්ධො දිට්ඨධම්මිකාපි භයා න පරිමුච්චති, සම්පරායිකාපි භයා න පරිමුච්චති, තස්මා ගබ්භොති කාමානමෙතං අධිවචන”න්ති."
                    },
                    {
                        "type": "gatha",
                        "text": "1. “භයං දුක්ඛං රොගො ච ගණ්ඩො සල්ලං ච සඞ්ගො ච\nපඞ්කො ච ගබ්භො උභයං,",
                        "level": 1
                    },
                    {
                        "type": "gatha",
                        "text": "2. එතෙ කාමා, පවුච්චන්ති යත්ථ සත්තො පුථුජ්ජනො\nඔතිණ්ණො සාතරූපෙන පුන ගබ්භාය ගච්ඡති.’",
                        "level": 1
                    },
                    {
                        "type": "gatha",
                        "text": "3. යතො ච භික්ඛු ආතාපී සම්පජඤ්ඤං න රිච්චති,\nසො ඉමං පලිපං’ දුග්ගං අතිකම්ම තථාවිධො\nපජං ජාතිජරූපෙතං ඵන්දමානං අවෙක්ඛතී ති.",
                        "level": 1
                    },
                    {
                        "type": "paragraph",
                        "text": "**ඊති ච ගණ්ඩො ච උපද්දවො ච රොගො ච සල්ලං ච භයං ච මෙතං එතං භයං කාමගුණෙසු දිස්වාති**: එතං භයං කාමගුණෙසු දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වාති ‘එතං භයං කාමගුණෙසු දිස්වා එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“ඊති ච ගණ්ඩො ච උපද්දවො ච\nරොගො ච සල්ලං ච භයං ච මෙතං,\nඑතං භයං කාමගුණෙසු දිස්වා\nඑකො චරෙ ඛග්ගවිසාණකප්පො”ති",
                        "level": 2
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 554,
            "pali": {
                "entries": [
                    {
                        "type": "heading",
                        "text": "8. ",
                        "level": 1
                    },
                    {
                        "type": "gatha",
                        "text": "සීතං ච උණ්හං ච ඛුදං පිපාසං\nවාතාතපෙ{4}’ ඩංසසිරිංසපෙ ච,’{1}\nසබ්බානිපෙතානි අභිසම්භවිත්වා\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**සීතං ච උණ්හං ච ඛුදං පිපාසන්ති**: ‘සීත’න්ති ද්වීහි කාරණෙහි සීතං හොති: අබ්භන්තරධාතුකොපවසෙන වා සීතං හොති, බහිද්ධා උතුවසෙන වා සීතං වා හොති. **උණ්හන්ති** ද්වීහි කාරෙණෙහි උණ්හං හොති: අබ්භන්තරධාතුකොපවසෙන වා උණ්හං හොති, බහිද්ධා උතුවසෙන වා උණ්හං හොති, ඛුදා වුච්චති{2} ඡාතකො, පිපාසා වුච්චති උදකපිපාසාති. ‘සීතං ච උණ්හං ච ඛුදං පිපාසං.’"
                    },
                    {
                        "type": "paragraph",
                        "text": "**වාතාතපෙ ඩංසසිරිංසපෙ චාති** ‘වාතා’ති පුරත්ථිමා වාතා පච්ඡිමා වාතා උත්තරා වාතා දක්ඛිණා වාතා සරජා වාතා අරජා වාතා සීතා වාතා උණ්හා වාතා පරිත්තා වාතා අධිමත්තා වාතා කාළවාතා{3}’ වෙරම්බවාතා පක්ඛවාතා සුපණ්ණවාතා තාලපණ්ණවාතා{4} විධුපනවාතා. **ආතපො** වුච්චති සුරියසන්තාපො. **ඩංසා** වුච්චන්ති පීඞ්ගලමක්ඛිකා. **සිරිංසපා** වුච්චන්ති අහීති ‘වාතාතපෙ ඩංසසිරිංසපෙ ච.’"
                    },
                    {
                        "type": "paragraph",
                        "text": "**සබ්බානිපෙතානි අභිසම්භවිත්වාති,** අභිභවිත්වා අජ්ඣොත්ථරිත්වා පරියාදියිත්වා මද්දිත්වාති සබ්බානි පෙතානි අභිසම්භවිත්වා එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“සීතං ච උණ්හං ච ඛුදං පිපාසං\nවාතාපෙ ඩංසසිරිංසපෙ ව,\nසබ්බානි පෙතානි අභිසම්භවිත්වා\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ශරීසපෙ ච-ම ඡ සං"
                    },
                    {
                        "type": "footnote",
                        "text": "2. බුද්දු වුච්චන්ති-ව, වි, ස්යා"
                    },
                    {
                        "type": "footnote",
                        "text": "3. කාලවාතා ම, ඡ, සං, නත්ථි"
                    },
                    {
                        "type": "footnote",
                        "text": "4. කාළවට්ඨවාතා-ව, වි, ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 556,
            "pali": {
                "entries": [
                    {
                        "type": "heading",
                        "text": "9. ",
                        "level": 1
                    },
                    {
                        "type": "gatha",
                        "text": "නාගොව යූථානි විවජ්ජයිත්වා\nසඤ්ජාතඛන්ධො පදුමී උලාරො,\nයථාභිරන්තං විහරං{1} අරඤ්ඤෙ\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**නාගොව යූථානි විවජ්ජයිත්වා**ති ‘නාගො’ වුච්චති හත්ථිනාගො, පච්චෙකසම්බුද්ධොපි නාගො, කිංකාරණා පච්චෙකසම්බුද්ධො නාගො: ආගුං න කරොතීති නාගො, න ගච්ඡතීති නාගො, න ආගච්ඡතීති නාගො, කථං සො පච්චෙකසම්බුද්ධො ආගුං න කරොතීති නාගො: ‘ආගු’ වුච්චති පාපකා අකුසලා ධම්මා සංකිලෙසිකා පොනොභවිකා සදරා දුක්ඛවිපාකා ආයතිං ජාතිජරාමරණීයා."
                    },
                    {
                        "type": "gatha",
                        "text": "1. “ආගුං න කරොති කිඤ්චලොකෙ (සභියා’ති භගවා)\nසබ්බසංයොගෙ{2} විසජ්ජ බන්ධනානි,\nසබ්බත්ථ න සජ්ජතී විමුත්තො\nනාගො තාදී පවුච්චතෙ තථත්තා”.",
                        "level": 2
                    },
                    {
                        "type": "paragraph",
                        "text": "එවං සො පච්චෙකසම්බුද්ධො ආගුං නකරොතීති නාගො."
                    },
                    {
                        "type": "paragraph",
                        "text": "කථං සො පච්චෙකසම්බුද්ධො න ගච්ඡතීති නාගො: සො පච්චෙකසම්බුද්ධො න ඡන්දාගතිං ගච්ඡති, න දොසාගතිං ගච්ඡති, න මොහාගතිං ගච්ඡති, න භයාගතිං ගච්ඡති, න රාගවසෙන ගච්ඡති, න දොසවසෙන ගච්ඡති, න මොහවසෙන ගච්ඡති, න මානවසෙන ගච්ඡති, න දිට්ඨිවසෙන ගච්ඡති, න උද්ධච්චවසෙන ගච්ඡති, න විචිකිච්ඡාවසෙන ගච්ඡති, න අනුසයවසෙන ගච්ඡති න වග්ගෙහි ධම්මෙහි{3} යායති නීයති වුය්හති සංහරීයති. එවං සො පච්චෙකසම්බුද්ධො න ගච්ඡතීති නාගො."
                    },
                    {
                        "type": "paragraph",
                        "text": "කථං සො පච්චෙකසම්බුද්ධො න ආගච්ඡතීති නාගො: සොතාපත්තිමග්ගෙන සෙ කිලෙසා පහීනා, තෙ කිලෙසෙ න පුනෙති, න පච්චෙති, න පච්චාගච්ඡති, සකදාගාමිමග්ගෙන -පෙ- අනාගාමිමග්ගෙන -පෙ- අරහත්තමග්ගෙන සෙ කිලෙසා පහීනා තෙ කිලෙසෙ න පුනෙති, න පච්චෙති, න පච්චාගච්ඡති, එවං සො පච්චෙකසම්බුද්ධො න ආගච්ඡතීති නාගො."
                    }
                ],
                "footnotes": [
                    {
                        "type": "footnote",
                        "text": "1. විහරෙ-ම ඡ ස."
                    },
                    {
                        "type": "footnote",
                        "text": "2. සංගොගං-ව වි"
                    },
                    {
                        "type": "footnote",
                        "text": "3. නවග්ගෙහි කම්මෙහි-ව වි\nනවග්ගෙහි කප්පෙසං-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 558,
            "pali": {
                "entries": [
                    {
                        "type": "paragraph",
                        "text": "**නාගොව යූථානි විවජ්ජයිත්වා**ති: යථා සො හත්ථිනාගො යූථානි විවජ්ජයිත්වා පරිවජ්ජෙත්වා අභිනිවජ්ජෙත්වා එකො අරඤ්ඤෙ වනමජ්ඣොගාහෙත්වා{1} චරති ඉරීයති පාලෙති යපෙති යාපෙති. පච්චෙකසම්බුද්ධොපි ගණං විවජ්ජෙත්වා පරිවජ්ජෙත්වා අභිනිවජ්ජෙත්වා එකො අරඤ්ඤෙ වනපත්ථානි පන්තානි සෙනාසනානි පටිසෙවති, අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානි. සො එකො ගච්ඡති, එකො තිට්ඨති, එකො නිසීදති, එකො සෙය්යං කප්පෙති, එකො ගාමං පිණ්ඩාය පවිසති, එකො පටික්කමති, එකො රහො නිසීදති, එකො චඞ්කමං අධිට්ඨාති, එකො චරති විහරති ඉරීයති වත්තෙති පාලෙති යපෙති ‘යාපෙතීති නාගොව යූථානි පරිවජ්ජයිත්වා.’"
                    },
                    {
                        "type": "paragraph",
                        "text": "**සඤ්ජාතඛන්ධො පදුමී උළාරො**ති: යථා සො හත්ථිනාගො සඤ්ජාතඛන්ධො සත්තරතනො වා හොති අට්ඨරතනො වා. පච්චෙකසම්බුද්ධොපි සඤ්ජාතඛන්ධො අසෙක්ඛෙන සීලක්ඛන්ධෙන අසෙක්ඛෙන සමාධික්ඛන්ධෙන අසෙක්ඛෙන පඤ්ඤාක්ඛන්ධෙන අසෙක්ඛෙන විමුත්තික්ඛන්ධෙන අසෙක්ඛෙන විමුත්තිඤාණදස්සනක්ඛන්ධෙන. යථා සො හත්ථිනාගො පදුමී. පච්චෙකසම්බුද්ධොපි සත්තභි බොජ්ඣඞ්ගපුප්ඵෙහි පදුමී. සතිසම්බොජ්ඣඞ්ගපුප්ඵෙන ධම්මවිචයසම්බොජ්ඣඞ්ගපුප්ඵෙන විරියසම්බොජ්ඣඞ්ගපුප්ඵෙන පීතිසම්බොජ්ඣඞ්ගපුප්ඵෙන පස්සද්ධිසම්බොජ්ඣඞ්ගපුප්ඵෙන සමාධිසම්බොජ්ඣඞ්ගපුප්ඵෙන උපෙක්ඛාසම්බොජ්ඣඞ්ගපුප්ඵෙන යථා සො හත්ථිනාගො උලාරො ථාමෙන බලෙන ජවෙන සූරෙන පච්චෙකසම්බුද්ධොපි උළාරො සීලෙන සමාධිනා පඤ්ඤාය විමුත්තියා විමුත්තිඤාණදස්සනොති-සඤ්ජාතඛන්ධො පදුමී උළාරො."
                    },
                    {
                        "type": "paragraph",
                        "text": "**යථාභිරන්තං විහරං2 අරඤ්ඤෙ**ති: යථා සො හත්ථිනාගො යථාභිරන්තං අරඤ්ඤෙ විහරති, පච්චෙකසම්බුද්ධොපි යථාභිරන්තං අරඤ්ඤෙ විහරති, පඨමෙනපි ඣානෙන යථාභිරන්තං අරඤ්ඤෙ විහරති, දුතියෙනපි ඣානෙන-තතියෙනපි ඣානෙන-චතුත්ථෙනපි ඣානෙන යථාභිරන්තං අරඤ්ඤෙ විහරති, මෙත්තායපි චෙතොවිමුත්තියා යථාභිරන්තං අරඤ්ඤෙ විහරති, කරුණායපි චෙතොවිමුත්තියා-මුදිතායපි චෙතොවිමුත්තියා-උපෙක්ඛායපි චෙතොවිමුත්තියා යථාභිරන්තං අරඤ්ඤෙ විහරති, ආකාසානඤ්චායතනසමාපත්තියාපි යථාභිරන්තං අරඤ්ඤෙ විහරති, විඤ්ඤාණඤ්චායතනසමාපත්තියාපි-ආකිඤ්චඤ්ඤායතනසමාපත්තියාපි-නෙවසඤ්ඤානාසඤ්ඤායතනසමාපත්තියාපි-නිරොධසමාපත්තියාපි-ඵලසමාපත්තියාපි යථාභිරන්තං අරඤ්ඤෙ විහරතීති ‘යථාභිරන්තං විහරං අරඤ්ඤෙ එකො චරෙ ඛග්ගවිසාණකප්පො’."
                    }
                ],
                "footnotes": [
                    {
                        "type": "footnote",
                        "text": "1. අරඤ්ඤ වනමජ්ඣොගාතෙත්වා-ව වි"
                    },
                    {
                        "type": "footnote",
                        "text": "2. විහරෙ-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 560,
            "pali": {
                "entries": [
                    {
                        "type": "unindented",
                        "text": "තෙනාහ සො පච්චෙක සම්බුද්ධො:"
                    },
                    {
                        "type": "gatha",
                        "text": "“නාගොව යූථානි විවජ්ජධිත්වා\nසඤ්ජාතඛන්ධො පදුමී උලාරො,\nයථාභිරන්තං විහරං අරඤ්ඤෙ\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "10.",
                        "level": 1
                    },
                    {
                        "type": "gatha",
                        "text": "අට්ඨානතං සඞ්ගණිකාරතස්ස\nයං ඵස්සයෙ{1} සාමයිකං{2} විමුත්තිං,\nආදිච්චබන්ධුස්ස වචො නිසම්ම\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**අට්ඨානතං සඞ්ගණිකාරතස්ස යං ඵස්සයෙ සාමයිකං විමුත්තින්ති**: වුත්තං හෙතං භගවතා. “සොවතානන්ද භික්ඛු සංගණිකාරාමො සංගණිකාරතො{3} සංගණිකාරාමතං අනුයුත්තො, ගණාරාමො ගණරතො ගණසම්මුදිතො{4} ගණාරාමතං අනුයුත්තො යං තං නෙක්ඛම්මසුඛං පවිවෙකසුඛං උපසමසුඛං සම්බොධසුඛං, තස්ස සුඛස්ස නිකාමලාභී භවිස්සති අකිච්ඡලාභී අකසිරලාභීති නෙතං ඨානං විජ්ජති සො ච ඛො සො ආනන්ද, භික්ඛු එකො ගණස්මා වූපකට්ඨො විහරති, තස්සෙතං භික්ඛුනො පාටිකඞ්ඛං: යං තං නෙක්ඛම්මසුඛං පවිවෙකසුඛං උපසමසුඛං සම්බොධසුඛං, තස්ස සුඛස්ස නිකාමලාභී භවිස්සති අකිච්ඡලාභී අකසිරලාභීති ඨානමෙතං විජ්ජති. සො වතානන්ද භික්ඛු සඞ්ගණිකාරාමො සඞ්ගණිකරතො සංගණිකාරාමතං අනුයුත්තො ගණාරාමො ගණරතො ගණසම්මුදිතො ගණාරාමතං අනුයුත්තො සාමයිකං වා{5} සන්තං චෙතො විමුත්ති{6}. උපසම්පජ්ජ විහරිස්සති අසාමයිකං වා අකුප්පන්ති නෙතං ඨානං විජ්ජති. යො ච ඛො සො ආනන්ද භික්ඛු එකො ගණස්මා වූපකට්ඨො විහරති, තස්සෙතං භික්ඛුනො පාටිකඞ්ඛං සාමයිකං වා සන්තං චෙතො විමුත්තිං උපසම්පජ්ජ විහරිස්සති, අසාවයිකං වා අකුප්පන්ති ඨානමෙතං විජ්ජතී”ති{a}. අට්ඨානං සංගණිකාරතස්ස යං ඵස්සයෙ සාමයිකං විමුත්තිං."
                    },
                    {
                        "type": "paragraph",
                        "text": "**ආදිච්චබන්ධුස්ස වචො නිසම්මා**ති ‘ආදිච්චො’ වුච්චති සුරියො සො ගොතමො ගොත්තෙන පච්චෙකසම්බුද්ධොපි ගොතමො ගොත්තෙන සො පච්චෙකසම්බුද්ධො සුරියස්ස ගොත්තඤාතකො ගොත්තබන්ධු, තස්මා පච්චෙකසම්බුද්ධො ආදිච්චබන්ධු. **ආදිච්චබන්ධුස්ස වචොනිසම්මා**ති ආදිච්චබන්ධුස්ස වචනං බ්යප්පථං දෙසනං අනුසිට්ඨං{7} සුත්වා සුණිත්වා උග්ගහෙත්වා උපධාරයිත්වා උපලක්ඛයිත්වාති ‘ආදිච්චබන්ධුස්ස වචො නිසම්ම එකො චරෙ ඛග්ගවිසාණකප්පො, ."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“අට්ඨානතං සඞ්ගණිකාරතස්ස\nයං ඵස්සයෙ සාමයිකං විමුත්තිං,\nආදිච්චබන්ධුස්ස වචො නිසම්ම\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "centered",
                        "text": "දුතියො වග්ගො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ඵුස්සයෙ-ස්යා"
                    },
                    {
                        "type": "footnote",
                        "text": "2. සමායිකං-ව වි"
                    },
                    {
                        "type": "footnote",
                        "text": "3. සංගණිකරතො-ම ඡ සං"
                    },
                    {
                        "type": "footnote",
                        "text": "4. ගණි සමුදිතො-ව වි"
                    },
                    {
                        "type": "footnote",
                        "text": "5. සාමායිකං-ම ඡ සං"
                    },
                    {
                        "type": "footnote",
                        "text": "6. යන්තං චෙතොවිමුත්තිං-ව වි ක"
                    },
                    {
                        "type": "footnote",
                        "text": "7. අනුසිට්ඨං-මඡසං"
                    },
                    {
                        "type": "footnote",
                        "text": "a. මජ්ඣිමනිකාය-මහාසුඤ්ඤතසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 562,
            "pali": {
                "entries": [
                    {
                        "type": "heading",
                        "text": "තතියො වග්ගො. ",
                        "level": 2
                    },
                    {
                        "type": "heading",
                        "text": "1. ",
                        "level": 1
                    },
                    {
                        "type": "gatha",
                        "text": "දිට්ඨීවිසූකානි උපාතිවත්තො\nපත්තො නියාමං පටිලද්ධමග්ගො,\nඋප්පන්නඤාණොම්හි අනඤ්ඤනෙය්යො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**දිට්ඨීවිසූකානි උපාතිවත්තො**ති ‘දිට්ඨිවිසූකානි’ වුච්චන්ති වීසතිත්ථුකා සක්කායදිට්ඨි. “**ඉධ** අස්සුතවා පුථුජ්ජනො අරියානං අදස්සාවී අරියධම්මස්ස අකොවිදො, අරියධම්මෙ අවිනීතො, සප්පුරිසානං අදස්සාවී සප්පුරිසධම්මස්ස අකොවිදො සප්පුරිසධම්මෙ අවිනීතො, රූපං අත්තතො සමනුපස්සති රූපවන්තං වා අත්තානං අත්තනි වා රූපං රූපස්මිං වා අත්තානං, වෙදනං -සඤ්ඤං-සඞ්ඛාරෙ-විඤ්ඤාණං අත්තතො සමනුපස්සතී, විඤ්ඤාණවන්තං වා අත්තානං අත්තනි වා විඤ්ඤාණං විඤ්ඤාණස්මිං වා අත්තානං, යා එවරූපා දිට්ඨි දිට්ඨිගතං දිට්ඨිගහණං දිට්ඨිකන්තාරො දිට්ඨිවිසූකායිකං දිට්ඨිවිප්ඵන්දිතං දිට්ඨිසංයොජනං ගාහො පතිට්ඨාහො{1} අභිනිවෙසො පරාමාසො කුම්මග්ගො මිච්ඡාපථො මිච්ඡත්තං තිත්ථායතනං විපරියෙසගාහො{3} විපරීතගාහො විපල්ලාසගාහො මිච්ඡාගාහො අයාථාවතස්මිං{2} යාථාවතන්ති ගාහො යාවතා ද්වාසට්ඨි දිට්ඨිගතානි ඉමානි දිට්ඨිවිසූකානි” **දිට්ඨීවිසූකානි උපාතිවත්තො**ති දිට්ඨිවිසූකානි උපාතිවත්තො අතික්කන්තො සමතික්කන්තො වීතිවත්තොති ‘දිට්ඨීවිසූකානි උපාතිවත්තො’."
                    },
                    {
                        "type": "paragraph",
                        "text": "**පත්තො නියාමං පටිලද්ධමග්ගො**ති ‘නියාමා’ වුච්චන්ති චත්තාරො මග්ගා අරියො අට්ඨඞ්ගිකො මග්ගො. සෙය්යථීදං: සම්මාදිට්ඨි සම්මාසංකප්පො සම්මාවාචා සම්මාකම්මන්තො සම්මාආජීවො සම්මාවායාමො සම්මාසති සම්මාසමාධි. චතූහි අරියමග්ගෙහි සමන්නාගතො නියාමං පත්තො සම්පත්තො අධිගතො ඵස්සිතො සච්ඡිකතොති ‘පත්තොනියාමං’. **පටිලද්ධමග්ගො**ති ලද්ධමග්ගො පටිලද්ධමග්ගො අධිගතමග්ගො ඵස්සිතමග්ගො සච්ඡිකතමග්ගොති ‘පත්තො නියාමං පටිලද්ධමග්ගො’."
                    }
                ],
                "footnotes": [
                    {
                        "type": "footnote",
                        "text": "1. පටිග්ගාහො-ම ඡ සං"
                    },
                    {
                        "type": "footnote",
                        "text": "2. අයාථාවකස්මිං-ම ඡ සං"
                    },
                    {
                        "type": "footnote",
                        "text": "3. විපරියාසග්ගාහො-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 564,
            "pali": {
                "entries": [
                    {
                        "type": "paragraph",
                        "text": "**උප්පන්නඤාණොම්භි අනඤ්ඤනෙය්යො**ති තස්ස පච්චෙකසම්බුද්ධස්ස ඤාණං උප්පන්නං සමුප්පන්නං නිබ්බත්තං අභිනිබ්බත්තං පාතුභූතං ‘සබ්බෙ සඞ්ඛාරා අනිච්චා’ති ඤාණං උප්පන්නං සමුප්පන්නං නිබ්බත්තං අභිනිබ්බත්තං පාතුභූතං, ‘සබ්බෙ සඞ්ඛාරා දුක්ඛා’ති -පෙ- ‘සබ්බෙ ධම්මා අනත්තා’ති -පෙ- ‘යං කිඤ්චි සමුදයධම්මං තං නිරොධධම්ම’න්ති ඤාණං උප්පන්නං සමුප්පන්නං නිබ්බත්තං අභිනිබ්බත්තං පාතුභූතන්ති ‘උප්පන්නඤාණොම්හි’, **‘අනඤ්ඤනෙය්යො**ති: සො පච්චෙකසම්බුද්ධො න පරනෙය්යො, න පරප්පත්තියො, න පරප්පච්චයො න පරපටිබද්ධගූ’{1} යථාභූතං ජනාති! පස්සති අසම්මූළ්හො සම්පජානො{2} පනිස්සතො ‘සබ්බෙ සඞ්ඛාරා අනිච්චා’ති පරනෙය්යො න පරප්පත්තියො න පරපටිබද්ධගූ’ යථාභූතං ජානාති පස්සති අසම්මූළ්හො සම්පජානො පතිස්සතො{3} ‘සබ්බෙ සඞ්ඛාරා දුක්ඛා’ති -පෙ- ‘සබ්බෙ ධම්මා අනත්තා’ති -පෙ- ‘යං කිඤ්චි සමුදයධම්මං සබ්බං තං නිරොධධම්ම’න්ති න පරනෙය්යො න පරප්පත්තියො න පරප්පච්චයො න පරපටිබද්ධගූ’ යථාභූතං ජානාති පස්සති අසම්මූළ්හො සම්පජානො පතිස්සතොති ‘උප්පන්නඤාණොම්හි අනඤ්ඤනෙය්යො, එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“දිට්ඨීවිසූකානි උපාතිවත්තො\nපත්තො නියාමං පටිලද්ධමග්ගො,\nඋප්පන්නඤාණොම්හි අනඤ්ඤනෙය්යො\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "2. ",
                        "level": 1
                    },
                    {
                        "type": "gatha",
                        "text": "නිල්ලොලුපො{4} නික්කුහො නිප්පීපාසො\nනිම්මක්ඛො නිද්ධන්තකසාවමොහො, 5\nනිරාසසො සබ්බලොකෙ භවිත්වා\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**නිල්ලොලුපො නික්කුහො නිප්පිපාසො**ති ‘ලොලුප්පං’ වුච්චති තණ්හා. “යො රාගො සාරාගො -පෙ- අභිජ්ඣා ලොභො අකුසලමූලං.” සා ලොලුප්පා තණ්හා පච්චෙකසම්බුද්ධස්ස පහීනා උච්ඡින්නමූලා තාලාවත්ථුකතා අනභාව කතා ආයතිං අනුප්පාදධම්මා, තස්මා පච්චෙකසම්බුද්ධො නිල්ලොලුපො{4}. **නික්කුහොති**: තීණි කුහනවත්ථුනි: පච්චය පටිසෙධනසඞ්ඛාතං{6} කුහනවත්ථු, ඉරියාපථසඞ්ඛාතං කුහනවත්ථු, සාමන්තජප්පනසඞ්ඛාතං කුහනවත්ථු."
                    }
                ],
                "footnotes": [
                    {
                        "type": "footnote",
                        "text": "1. පටිබන්ධග-ව වි"
                    },
                    {
                        "type": "footnote",
                        "text": "2. තංජානාති-ව වි"
                    },
                    {
                        "type": "footnote",
                        "text": "3. පටිපස්සතො-ව වි ම ඡ සං"
                    },
                    {
                        "type": "footnote",
                        "text": "4. නිල්ලොලුප්පො-ව. වි"
                    },
                    {
                        "type": "footnote",
                        "text": "5. කාසාමොහො-මඡසං, ව, වි, ක"
                    },
                    {
                        "type": "footnote",
                        "text": "6. පච්චයපටිසෙවනසංඛාතං-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 566,
            "pali": {
                "entries": [
                    {
                        "type": "paragraph",
                        "text": "කතමං පච්චයපටිසෙධනසංඛාතං{1} කුහනවත්ථු: “ඉධ ගහපතිකා භික්ඛුං නිමන්තෙන්ති: චීවර පිණ්ඩපාත සෙනාසන ගිලානපච්චයභෙසජ්ජපරික්ඛාරෙහි සො පාපිච්ඡො ඉච්ඡාපකතො අත්ථිකො චීවරපිණ්ඩපාතසෙනාසනගිලානපච්චයභෙසජ්ජපරික්ඛාරානං භීයොකම්යතං උපාදාය චීවරං පච්චක්ඛාති, පිණ්ඩපාතං පච්චක්ඛාති, සෙනාසනං පච්චක්ඛාති, ගිලානපච්චයභෙසජ්ජපරික්ඛාරං පච්චක්ඛාති, සො එවමාහ: කිං සමණස්ස මහග්ඝෙන චීවරෙන එතං සාරුප්පං: යං සමණො සුසානා වා සඞ්ඛාරකූටා වා පාපනිකා වා නත්තකානි උච්චිනිත්වා සංඝාටිකං කත්වා ධාරෙය්ය. කිං සමණස්ස මහග්ඝෙන පිණ්ඩපාතෙන: එතං සාරුප්පං යං සමණො උඤ්ජාචරියාය පිණ්ඩියාලොපෙන ජීවිකං කප්පෙය්ය. කිං සමණස්ස මහග්ඝෙන සෙනාසනෙන, එතං සාරුප්පං: යං සමණො රුක්ඛමූලිකො වා අස්ස සොසානිකො වා අබ්භොකාසිකො වා. කිං සමණස්ස මහග්ඝෙන ගිලානපච්චයභෙසජ්ජපරික්ඛාරෙන එතං සාරුප්පං යං සමණො පුතිමුත්තෙන වා හරිතකීඛණ්ඩෙන වා ඔසධං කරෙය්යාති තදුපාදාය ලූඛං චීවරං ධාරෙති, ලූඛං පිණ්ඩපාතං පරිභුඤ්ජති, ලූඛං සෙනාසනං පටිසෙවති, ලූඛං ගිලානපච්චයභෙසජ්ජපරික්ඛාරං පටිසෙවති. තමෙනං ගහපතිකා එවං ජානන්ති: ‘අයං සමණො අප්පිච්ඡො සන්තුට්ඨො පවිවිත්තො අසංසට්ඨො ආරද්ධවිරියො ධුතවාදො’ති භීයො භීයො නිමන්තෙන්ති{2} චීවරපිණ්ඩපාතසෙනාසනගිලානපච්චයභෙසජ්ජපරික්ඛාරෙහි. සො එවමාහ: තිණ්ණං සම්මුඛීභාවා සද්ධො කුලපුත්තොබහුං පුඤ්ඤං පසවති සද්ධාය සම්මුඛීභාවා සද්ධො කුලපුත්තො බහුං පුඤ්ඤං පසවති. දෙය්යධම්මස්ස සම්මුඛීභාවා සද්ධො කුලපුත්තො බහුං පුඤ්ඤං පසවති, දක්ඛිණෙය්යානං සම්මුඛීභාවා සද්ධො කුලපුත්තො බහුං පුඤ්ඤං පසවති. තුම්හාකං චෙවායං සද්ධා අත්ථි දෙය්යධම්මො ච සංවිජ්ජති අහං ච පටිග්ගාහකො. සචෙහං{3} න පටිග්ගහෙස්සාමි එවං තුම්හෙ පුඤ්ඤෙන පරිබාහිරා භවිස්සථ, න මය්හං ඉමිනා අත්ථො තුම්හාකංයෙව{4} අනුකම්පාය පටිගණ්හාමීති, තදුපාදාය බහුම්පි චීවරං පටිගණ්හාති බහුම්පි පිණ්ඩපාතං පටිගණ්හාති බහුම්පි සෙනාසනං පටිගණ්හාති බහුම්පි ගිලානපච්චයභෙසජ්ජපරික්ඛාරං පටිගණ්හාති, යා එවරූපා භාකුටිකා භාකුටියං කුහනා කුහායනං කුහිතතත්තං, ඉදං පච්චයපටිසෙධනසඞ්ඛාතං කුහනවත්ථු."
                    }
                ],
                "footnotes": [
                    {
                        "type": "footnote",
                        "text": "1. පච්චය පටිසෙවන සඛ්ඛාතං-ම ඡ සං"
                    },
                    {
                        "type": "footnote",
                        "text": "2. සියෙනිමත්තන්ති-ප ව වි"
                    },
                    {
                        "type": "footnote",
                        "text": "3. සචෙ අහං-ම ව චි ක"
                    },
                    {
                        "type": "footnote",
                        "text": "4. තුම්හඤ්ඤෙව-ම ව වි ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 568,
            "pali": {
                "entries": [
                    {
                        "type": "paragraph",
                        "text": "කතමං ඉරියාපථසඞ්ඛාතං කුහනවත්ථු: ඉධෙකච්චො පාපිච්ඡො ඉච්ඡාපකතො සම්භාවනාධිප්පායො, එවං මං ජනො සම්භාවිස්සතීති ගමනං සණ්ඨපෙති ඨානං සණ්ඨපෙති නිසජ්ජං සණ්ඨපෙති සයනං සණ්ඨපෙති පණිධාය ගච්ඡති, පණිධාය තිට්ඨති, පණිධාය නිසීදති, පණිධාය සෙය්යං කප්පෙති, සමාහිතො විය ගච්ඡති, සමාහිතො විය තිට්ඨති, සමාහිතො විය නිසීදති, සමාහිතො විය සෙය්යං කප්පෙති{1} ආපාථකජ්ඣායි ච හොති{2} යා එවරූපා ඉරියාපථස්ස අට්ඨපනා ඨපනා සණ්ඨපනා භාකුටිකා භාකුටියං කුහනා කුහායනා කුහිතත්තං, ඉදං ඉරියාපථසඞ්ඛාතං කුහනවත්ථු."
                    },
                    {
                        "type": "paragraph",
                        "text": "කතමං සාමන්තජප්පනසඞ්ඛාතං කුහනවත්ථු: ඉධෙකච්චො පාපිච්ඡො ඉච්ඡාපකතො සම්භාවනාධිප්පායො එවං මං ජනො සම්භාවෙස්සතීති අරියධම්මසන්නිස්සිතං වාචං භාසති. යො එවරූපං චීවරං ධාරෙති, සො සමණො මහෙසක්ඛොති භණති, යො එවරූපං පත්තං ධාරෙති, ලොහථාලකං ධාරෙති, ධම්මකරකං{3} ධාරෙති, පරිස්සාවනං ධාරෙති, කුඤ්චිකං ධාරෙති, උපාහනං ධාරෙති, කායබන්ධනං ධාරෙති, ආයොගං ධාරෙති{4}, සො සමණො මහෙසක්ඛොති භණති. යස්ස එවරූපො උපජ්ඣායො සො සමණො මහෙසක්ඛොති, භණති, යස්ස එවරුපො ආචරියො, එවරූපා සමානුපජ්ඣායකා සමානාචරියකා මිත්තා සන්දිට්ඨා සමභත්තා සහායා, සො සමණො මහෙසක්ඛොති භණති. යො එවරූපෙ විහාරෙ වසති, අඩ්ඪයොගො වසති-පාසාදෙ වසති-හම්මියෙ වසති-ගුහායං වසති-ලෙණෙ-වසති-කුටියා වසති-කූටාගාරෙ වසති, අට්ටෙ වසති, මාළෙ වසති උද්දණ්ඩෙ වසති, උපට්ඨානසාලායං වසති, මණ්ඩපෙ වසති. රුක්ඛමූලෙ වසති, සො සමණො මහෙසක්ඛොති භණති, අථවා කොරඤ්ජිකකොරඤ්ජිකො භාකුටිකභාකුටිකො කුහකකුහකො ලපකලපකො මුඛසංභාවිතො අයං සමණො ඉමාසං එවරුපානං සන්තානං විහාරසමාපත්තීනං ලභීති. තාදිසං ගම්භීරං ගූළ්හං නිපුණං පටිච්ඡන්නං ලොකුත්තරං සුඤ්ඤතාපටිසඤ්ඤුත්තං කථං කථෙති. යා එවරුපා භාකුටිතා භාකුටියං කුහන. කුහායනා කුහිතත්තං, ඉදං සාමන්තජප්පනසංඛාතං කුහනවත්ථු."
                    },
                    {
                        "type": "paragraph",
                        "text": "තස්ස පච්චෙකසම්බුද්ධස්ස ඉමානි තීණි කුහනවත්ථූනි පහීනානි සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි, තස්මා සො පච්චෙකසම්බුද්ධො නික්කුහො,"
                    }
                ],
                "footnotes": [
                    {
                        "type": "footnote",
                        "text": "1. සමාහිතොවිය සයති-පන"
                    },
                    {
                        "type": "footnote",
                        "text": "2. ආපාථකජ්ඣායී ච හොති-කත්ථචි"
                    },
                    {
                        "type": "footnote",
                        "text": "3. ධම්මකරණං-ම ඡ සං"
                    },
                    {
                        "type": "footnote",
                        "text": "4. ආයොගබන්ධනං ධාරෙති-ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 570,
            "pali": {
                "entries": [
                    {
                        "type": "paragraph",
                        "text": "**නිප්පිපාසොති**. ‘පිපාසා’ වුච්චති තණ්හා, “යො රාගො සාරාගො -පෙ- අභිජ්ඣා ලොභො අකුසලමූලං.”{a} සා පිපාසා තණ්හා තස්ස පච්චෙකසම්බුද්ධස්ස පහීනා උච්ඡින්නමූලා තාලාවත්ථුකතා අනභාවකතා{1} ආයතිං අනුප්පාදධම්මා, තස්මා සො පච්චෙකසම්බුද්ධා නිප්පිපාසොති ‘නිල්ලොලුපො{2} නික්කුහො නිප්පිපාසො.’"
                    },
                    {
                        "type": "paragraph",
                        "text": "**නිම්මක්ඛො නිද්ධන්තකසාවමොහොති** ‘මක්ඛො’ති ‘යො මක්ඛො මක්ඛායනා මක්ඛායිතත්තං නිට්ඨූරියං නිට්ඨුරියකම්මං: **කසාවොති**’ රාගො කසාවො, දොසො කසාවො, මොහො කසාවො, කොධො උපනා හො මක්ඛො පලාසො -පෙ- සබ්බාකුසලාභිසංඛාරා කසාවා. **මොහොති:** දුක්ඛෙ අඤ්ඤාණං, දුක්ඛසමුදයෙ අඤ්ඤාණං, දුක්ඛනිරොධෙ අඤ්ඤාණං, දුක්ඛනිරොධගාමිනියා පටිපදාය අඤ්ඤාණං පුබ්බන්තෙ අඤ්ඤාණං අපරන්තෙ අඤ්ඤාණං, පුබ්බන්තාපරන්තෙ අඤ්ඤාණං, ඉදප්පච්චයතාපටිච්චසමුප්පන්නෙසු ධම්මෙසු අඤ්ඤාණං, යං එවරුපං අඤ්ඤාණං අදස්සනං අනභිසමයො අනනුබොධො අප්පටිවෙධො අසංගාහනා අපරියොගාහනා අසමපෙක්ඛනා අපච්චවෙක්ඛනා අපච්චක්ඛකම්මං දුම්මෙජ්ඣං බාල්යං අසම්පජඤ්ඤං මොහො පමොහො සම්මොහො අවිජ්ජා අවිජ්ජොඝො අවිජ්ජායොගො අවිජ්ජානුසයො අවිජ්ජාපරියුට්ඨානං අවිජ්ජාලඞ්ගි මොහො අකුසලමූලං. තස්ස පච්චෙකසම්බුද්ධස්ස මක්ඛො ච මොහො ච වන්තා සංවන්තා නිද්ධන්තා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති “සො පච්චෙකසම්බුද්ධො ‘නිම්මක්ඛො නිද්ධන්තකසාවමොහො’"
                    },
                    {
                        "type": "paragraph",
                        "text": "**නිරාසසො සබ්බලොකෙ භවිත්වාති** “ආසා” වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං” **සබ්බලොකෙති:** සබ්බඅපාය ලොකෙ සබ්බ මනුස්සලොකෙ සබ්බ දෙවලොකෙ සබ්බබන්ධලොකෙ සබ්බධාතුලොකෙ සබ්බආයතනලොකෙ. **නිරාසසො සබ්බලොකෙ භවිත්වාති** සබ්බලොකෙ නිරාසසො භවිත්ව. නිත්තණ්හොභවිත්වා, නිප්පිපාසො භවිත්වාති ‘නිරාසසො සබ්බලොකෙ භවිත්වා එකො චරෙ ඛග්ගවිසාණකප්පො.’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“නිල්ලොලුපො නික්කුහො නිප්පිපාසො\nනිම්මක්ඛො නිද්ධන්තකසාවමොහො,\nනිරාසසො සබ්බලොකෙ භවිත්වා\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අනභාවං ගතා-ච වි ම ඡ සං"
                    },
                    {
                        "type": "footnote",
                        "text": "2. නිල්ලො ලුප්පො-ව වි"
                    },
                    {
                        "type": "footnote",
                        "text": "a. ධම්මසඞ්ගණි-චිත්තුප්පාදකණ්ඩ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 572,
            "pali": {
                "entries": [
                    {
                        "type": "heading",
                        "text": "3. ",
                        "level": 1
                    },
                    {
                        "type": "gatha",
                        "text": "පාපං සහායං පරිවජ්ජයෙථ\nඅනත්ථදස්සිං විසමෙ නිවිට්ඨං,\nසයං න සෙවෙ පසුතං පමත්තං\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**පාපං සහායං පරිවජ්ජයෙථා**ති: ‘පාපසහායො’ වුච්චති “යො සො සහායො දසවත්ථුකාය මිච්ඡාදිට්ඨියා සමන්නාගතො’. නත්ථි දින්නං නත්ථි යිට්ඨං, නත්ථි හුතං, නත්ථි සුකටදුක්කටානං.{1} කම්මානං ඵලං විපාකො, නත්ථි අයං ලොකො, නත්ථි පරොලොකො, නත්ථි මාතා, නත්ථි පිතා, නත්ථි සත්තා ඔපපාතිකා, නත්ථි ලොකෙ සමණබ්රාහ්මණා සම්මග්ගතා සම්මාපටිපන්නා යෙ ඉමං ච ලොකං පරං ච ලොකං සයං අභිඤ්ඤා සච්ඡිකත්වා පවෙදෙන්තී”ති අයං පාප සහායො. **පාපං සහායං පරිවජ්ජයෙථා**ති: පාපං සහායං වජ්ජෙය්ය පරිවජ්ජෙය්යා’ති ‘පාපං සහායං පරිවජ්ජයෙථ’."
                    },
                    {
                        "type": "paragraph",
                        "text": "**අනත්ථදස්සිං විසමෙ නිවිට්ඨන්**ති: ‘අනත්ථදස්සී, වුච්චති යො සො සහායො දසවත්ථුකාය මිච්ඡාදිට්ඨියා සමන්නාගතො’. නත්ථි දින්නං නත්ථි යිට්ඨං -පෙ- යෙ ඉමං ච ලොකං පරං ච ලොකං සයං අභිඤ්ඤා සච්ඡිකත්වා පවෙදෙන්තී’ති. **විසමෙ නිවිට්ඨන්ති**: විසමෙ කායකම්මෙ නිවිට්ඨං, විසමෙ වචීකම්මෙ නිවිට්ඨං, විසමෙ මනොකම්මෙ නිවිට්ඨං, විසමෙ පාණාතිපාතෙ නිවිට්ඨං, විසමෙ අදින්නාදානෙ නිවිට්ඨං, විසමෙ කාමෙසු මිච්ඡාචාරෙ නිවිට්ඨං, විසමෙ මුසාවාදෙ නිවිට්ඨං, විසමාය පිසුනාය වාචාය නිවිට්ඨං, විසමාය ඵරුසාය වාචාය නිවිට්ඨං, විසමෙ ව්යාපාදෙ නිවිට්ඨං, විසමාය මිච්ඡාදිට්ඨියා නිවිට්ඨං, විසමෙසු සඞ්ඛාරෙසු නිවිට්ඨං, විසමෙසු පඤ්චසු කාමගුණෙසු නිවිට්ඨං, විසමෙසු පඤ්චසු නීවරණෙසු නිවිට්ඨං විනිවිට්ඨං, සත්තං අල්ලීනං උපගතං අජ්ඣොසිතං අධිමුත්තන්ති ‘අනත්ථදස්සිං විසමෙ නිවිට්ඨං’."
                    }
                ],
                "footnotes": [
                    {
                        "type": "footnote",
                        "text": "1. සුකතදුක්කතානං-මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 574,
            "pali": {
                "entries": [
                    {
                        "type": "paragraph",
                        "text": "**සයං න සෙවෙ පසුතං පමත්තන්**ති-‘යොපි කාමෙ එසති ගවෙසති පරියෙසති තච්චරිතො තබ්බහුලො තග්ගරුකො තන්නින්නො තප්පොනො තප්පබ්භාරො තදධිමුත්තො තදධිපතෙය්යො සොපි කාමෙ පසුතො’. ‘යොපි තණ්හාවසෙන රුපෙ පරියෙසති සද්දෙ-ගන්ධෙ-රසෙ-ඵොට්ඨබ්බෙ පරියෙසති තච්චරිතො තබ්බහුලො තග්ගරුකො තන්නින්නො තප්පොනො තප්පබ්භාරො තදධිමුත්තො තදධිපතෙය්යො, සොපි කාමපසුතො{1}. යොපි තණ්හාවසෙන රුපෙ පටිලභති සද්දෙ-ගන්ධෙ-රසෙ-ඵොට්ඨබ්බෙ පටිලභති තච්චරිතො තබ්බහුලො තග්ගරුකො තන්නින්නො තප්පොනො තප්පබ්භාරො තදධිමුත්තො තදධිපතෙය්යො, සොපි කාමපසුතො’. ‘යොපි තණ්හාවසෙන රූපෙ පරිභුඤ්ජති සද්දෙ-ගන්ධෙ-රසෙ-ඵොට්ඨබ්බෙ පරිභුඤ්ජති තච්චරිතො තබ්බහුලො තග්ගරුකො තන්නින්නො තප්පොනො තප්පබ්භාරො තදධිමුත්තො තදධිපතෙය්යො, සොපි කාමපසුතො’. යථා කලහකාරකො කලහපසුතො, කම්මකාරකො කම්මපසුතො, ගොචරෙ චරන්තො ගොචරපසුතො, ඣායී ඣානපසුතො, එවමෙව යො කාමෙ එසති ගවෙසති පරියෙසති තච්චරිතො තබ්බහුලො තග්ගරුකො තන්තින්නො තප්පොනො තප්පබ්භාරො තදධිමුත්තො තදධිපතෙය්යො, සොපි කාමපසුතො. යොපි තණ්හාවසෙන රුපෙ පරියෙසති -පෙ- යොපි තණ්හාවසෙන රූපෙ පටිලභති -පෙ- යොපි තණ්හාවසෙන රූපෙ පරිභුඤ්ජති, සද්දෙ- ගන්ධෙ-රසෙ-ඵොට්ඨබ්බෙ පරිභුඤ්ජති, තච්චරිතො කබ්බහුලො තග්ගරුකො තන්නින්නො තප්පොනො තප්පබ්භාරො තදධිමුත්තො තදධිපතෙය්යෙ සොපි කාමපසුකො. **පමත්ත**න්ති: පමාදො වත්තබ්බො: කායදුච්චරිතෙ වා වචීදුච්චරිතෙ වා මනොදුච්චරිතෙ වා පඤ්චසු කාමගුණෙසු වා චිත්තස්ස වොස්සග්ගො{2} වොස්සග්ගානුප්පදානං{3} කුසලානං ධම්මානං භාවනාය අසක්කච්චකිරියතා අසාතච්චකිරියතා අනවට්ඨිතකිරියාතා{4} ඔලීනවුත්තිතා නික්ඛිත්තඡන්දතා නික්ඛිත්තධුරතා අනාසෙවනා අභාවනා අබහුලීකම්මං අනධිට්ඨානං අනනුයොගො පමාදො. ‘යො එවරුපො පමාදො පමජ්ජනා පමජ්ජිතත්තං, අයං වුච්චති පමාදො. **සයං න සෙවෙ පසුතං පමත්ත**න්ති: පසුතං න සෙවෙය්ය පමත්තං ච සයං න සෙවෙය්ය, සාමං න සෙවෙය්ය, න නිසෙවෙය්ය, න සංසෙවෙය්ය න පටිසංසෙවෙය්ය න ආචරෙය්ය න සමාචරෙය්ය න සමාදාය වත්තෙය්යාති ‘සයං න සෙවෙ පසුතං පමත්තං එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“පාපං සහායං පරිවජ්ජයෙථ\nඅනත්ථදස්සිං විසමෙ නිවිට්ඨං,\nසයං න සෙවෙ පසුතං පමත්තං\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. කාමප්පසුතො-ම ඡ සං"
                    },
                    {
                        "type": "footnote",
                        "text": "2. වොසග්ගො-ම ඡ සං"
                    },
                    {
                        "type": "footnote",
                        "text": "3. වොසග්ගානුප්පදානං-ම ඡ සං"
                    },
                    {
                        "type": "footnote",
                        "text": "4. අනිට්ඨිත කිරියතා-ම-ව-වි-ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 576,
            "pali": {
                "entries": [
                    {
                        "type": "heading",
                        "text": "4.",
                        "level": 1
                    },
                    {
                        "type": "gatha",
                        "text": "බහුස්සුතං ධම්මධරං භජෙථ\nමිත්තං උළාරං පටිභානවන්තං,\nඅඤ්ඤාය අත්ථානි විනෙය්ය කඞ්ඛං\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**බහුස්සුතං ධම්මධරං භජෙථං**ති බහුස්සුතො හොති මිත්තො සුතධරො සුත සන්නිචයො, යෙ තෙ ධම්මා ආදිකල්යාණා -පෙ- සාත්ථං සව්යඤ්ජනං කෙවලපරිපුණ්ණං පරිසුද්ධං බ්රහ්මචරියං අභිවදන්ති, තථා රූපාස්ස ධම්මං බහුස්සුතා හොන්ති ධතා{1} වචසා පරිචිතා, මනසානුපෙක්ඛිතා දිට්ඨියා සුප්පටිවිද්ධා. **ධම්මධරන්ති**: ධම්මං ධාරෙන්තං සුත්තං ගෙය්යං වෙය්යාකරණං ගාථං උදානං ඉතිවුත්තකං ජාතකං අබ්භුතධම්මං වෙදල්ලං. **බහුස්සුතං ධම්මධරං භජෙථා**ති බහුස්සුතං ච ධම්මධරං ච මිත්තං භජෙය්ය සංභජෙය්ය සෙවෙය්ය නිසෙවෙය්ය සංසෙවෙය්ය පටිසෙවෙය්යා’ති ‘බහුස්සුතං ධම්මධරං භජෙථ’."
                    },
                    {
                        "type": "paragraph",
                        "text": "**මිත්තං උළාරං පටිභානවන්ත**න්ති උළාරො හොති මිත්තො සීලෙන සමාධිනා පඤ්ඤාය විමුත්තියා විමුත්තිඤාණදස්සනෙන. **පටිභානවන්ත**න්ති: තයො පටිභානවන්තො{2} පරියත්තිපටිභානවා පරිපුච්ඡාපටිභානවා අධිගමනපටිභානවා, කතමො පරියත්තිපටිභානවා: ඉධෙකච්චස්ස බුද්ධවචනං පරියාපුතං{3} හොති සුත්තං ගෙය්යං වෙය්යාකරණං ගාථා උදානං ඉතිවුත්තකං ජාතකං අබ්භුතධම්මං වෙදල්ලං."
                    },
                    {
                        "type": "paragraph",
                        "text": "කතමො පරිපුච්ඡා පටිභානවා: ඉධෙකච්චො පරිපුච්ඡිතා’පි හොති, අත්ථෙව, ඤායෙ ච ලක්ඛණෙ ච කාරණෙ ච ඨානාඨානෙ ච. තස්ස පරිපුච්ඡං නිස්සාය පටිභාති, අයං පරිපුච්ඡා පටිභානවා."
                    },
                    {
                        "type": "paragraph",
                        "text": "කතමො අධිගමපටිභානවා ඉධෙකච්චස්ස අධිගතා හොන්ති චත්තාරො සතිපට්ඨානා චත්තාරො සම්මප්පධානා චත්තාරො ඉද්ධිපාදා පඤ්චින්ද්රියානි පඤ්චබලානි සත්තබොජ්ඣඞ්ගා අරියො අට්ඨඞ්ගිකො මග්ගො චත්තාරෙ{4} අරියමග්ගා චත්තාරි සාමඤ්ඤඵලානි{5} චතස්සො පටිසම්භිදායො ඡ අභිඤ්ඤායො. තස්ස අත්ථො ඤාතො ධම්මො ඤාතො නිරුත්ති ඤාතා. අත්ථෙ ඤාතෙ අත්ථො පටිභාති, ධම්මෙ ඤාතෙ ධම්මො පටිභාති, නිරුත්තියා ඤාතාය නිරුත්ති පටිභාති. ඉමෙසු තීසු ඤාණං පටිභානපටිසම්භිදා. සො පච්චෙකසම්බුද්ධො ඉමාය පටිභානපටිසම්භිදාය උපෙතො සමුපෙතො උපගතො සමුපගතො උපපන්නො සම්පන්නො{5} සමන්නාගතො. තස්මා පච්චෙක සම්බුද්ධො පටිභානවා. යස්ස පරියත්ති නත්ථි පරිපුච්ඡා{6} නත්ථි අධිගමො නත්ථි, කිං තස්ස පටිභායිස්සතීති ‘මිත්තං උළාරං පටිභානවන්තං’."
                    }
                ],
                "footnotes": [
                    {
                        "type": "footnote",
                        "text": "1. ධාතා-ම ඡ මං"
                    },
                    {
                        "type": "footnote",
                        "text": "2. තයො පටිභාණවා-ව-වි"
                    },
                    {
                        "type": "footnote",
                        "text": "3. පරියාපුට්ඨං හොති-ව-වි\nපරියාපුඨං-ස්යා."
                    },
                    {
                        "type": "footnote",
                        "text": "4. චත්තාරිමජ් සාමඤ්ඤඵලානි-ප ව වි"
                    },
                    {
                        "type": "footnote",
                        "text": "5. සමුප්පන්නො-ම ඡ සං"
                    },
                    {
                        "type": "footnote",
                        "text": "6. පරිපුච්ඡං නත්ථි-ව වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 578,
            "pali": {
                "entries": [
                    {
                        "type": "paragraph",
                        "text": "**අඤ්ඤාය අත්ථානි විනෙය්ය කඞ්ඛ**න්ති: අත්තත්ථං අඤ්ඤාය පරත්ථං අඤ්ඤාය උභයත්ථං අඤ්ඤාය දිට්ඨධම්මිකත්ථං අඤ්ඤාය සම්පරායිකත්ථං අඤ්ඤාය-පරමත්ථත්ථං{1} අඤ්ඤාය අභිඤ්ඤාය, ජානිත්වා තුලයිත්වා තීරයිත්වා විභාවයිත්වා විභූතං කත්වා කඞ්ඛං විනෙය්ය පටිවිනෙය්ය පජහෙය්ය විනොදෙය්ය බ්යන්තීකරෙය්ය අනභාවං ගමෙය්යා’ති ‘අඤ්ඤාය අත්ථානි විනෙය්ය කඞ්ඛං එකොචරෙ ඛග්ග විසාණ කප්පො.’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "බහුස්සුතං ධම්මධරං භජෙථ\nමිත්තං උළාරං පටිභානවන්තං,\nඅඤ්ඤාය අත්ථානි විනෙය්ය කඞ්ඛං\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "5. ",
                        "level": 1
                    },
                    {
                        "type": "gatha",
                        "text": "ඛිඩ්ඩං රතිං කාමසුඛං ච ලොකෙ\nඅනලංකරිත්වා අනපෙක්ඛමානො,\nවිභූසණට්ඨානා විරතො සච්චවාදී\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**ඛිඩ්ඩං රතිං{2} කාමසුඛං ච ලොකෙ**ති: ‘ඛිඩ්ඩා’ති ද්වෙ ඛිඩ්ඩා කායිකා ච ඛිඩ්ඩා වාචසිකා ච ඛිඩ්ඩා ච -පෙ- අයං වාචසිකා ඛිඩ්ඩා. **රතී**ති අනුක්කණ්ඨිතාධිවචනමෙතං ‘රතී’ති. **කාමසුඛ**න්ති: වුත්තං හෙතං භගවතා: “පඤ්චිමෙ භික්ඛවෙ කාමගුණා. කතමෙ පඤ්ච: චක්ඛුවිඤ්ඤෙය්යා රූපා ඉට්ඨා කන්තා මනාපා පියරූපා කාමූපසංහිතා රජනීයා. සොතවිඤ්ඤෙය්යා සද්දා -පෙ- ඝානවිඤ්ඤෙය්යා ගන්ධා-ජිව්හාවිඤ්ඤෙය්යා රසා-කායවිඤ්ඤෙය්යා ඵොට්ඨබ්බා ඉට්ඨා කන්තා මනාපා පියරූපා කාමූපසංහිතා රජනීයා. ඉමෙ ඛො භික්ඛවෙ පංචකාමගුණා. යං ඛො භික්ඛවෙ ඉමෙ පඤ්ච කාමගුණෙ පටිච්ච උප්පජ්ජති සුඛං සොමනස්සං ඉදං වුච්චති කාමසුඛං{4}”{a} **ලොකෙ**ති. මනුස්සලොකෙ’ති ‘ඛිඩ්ඩං රතිං කාමසුඛං ච ලොකෙ’."
                    },
                    {
                        "type": "paragraph",
                        "text": "**අනලංකරිත්වා අනපෙක්ඛමානො**ති: ඛිඩ්ඩං ච රතිං ච{5} කාමසුඛං ච ලොකෙ අනලංකරිත්වා අනපෙක්ඛො හුත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වා’ති ‘අනලං කරිත්වා අනපෙක්ඛමානො’"
                    }
                ],
                "footnotes": [
                    {
                        "type": "footnote",
                        "text": "1. පරමත්ථං-ම ඡ සං"
                    },
                    {
                        "type": "footnote",
                        "text": "2. ඛිඩ්ඩාරති-ප ව වි"
                    },
                    {
                        "type": "footnote",
                        "text": "3. කාමෙ සුඛං-ව වි"
                    },
                    {
                        "type": "footnote",
                        "text": "4. ඛිඩ්ඩා ච රතී ච-ව වි"
                    },
                    {
                        "type": "footnote",
                        "text": "a. සංයුත්තනිකාය මග්ගසංයුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 580,
            "pali": {
                "entries": [
                    {
                        "type": "paragraph",
                        "text": "**විභූසනට්ඨානා විරතො සච්චවාදී**ති ‘විභූසා’ති ද්වෙ විභූසා අත්ථි අගාරියස්ස විභූසා{1} අත්ථි පබ්බජිතස්ස විභූසා{2} කතමා අගාරියස්ස විභූසා කෙසා ච මස්සු ච{3}, මාලා ච ගන්ධා{4} ච විලෙපනා ච ආභරණා ච පිළන්ධනා ච{5} වත්ථං ච සාරසාමනං ච වෙඨනං ච උච්ඡාදනං පරිමද්දනං නහාපනං සම්බාහනං ආදාසං අඤ්ජනං මාලාගන්ධවිලෙපනං{6} මුඛචුණ්ණං{7} මුඛලෙපනං හත්ථබන්ධනං සිඛාබන්ධනං දණ්ඩං නාලිකං ඛග්ගං ඡත්තං ඡත්රූපාහනං උණ්හීසං මණිං වාලවීජනිං ඔදාතානි වත්ථානි දීඝදසානි ඉති වා අයං අගාරියස්සං විභූසා."
                    },
                    {
                        "type": "paragraph",
                        "text": "කතමා පබ්බජිතස්ස විභූසා. චීවරමණ්ඩනා පත්තමණ්ඩනා සෙනාසනමණ්ඩනා ඉමස්ස වා පූතිකායස්ස{8} බාහිරානං වා පරික්ඛාරානං මණ්ඩනා විභූසනා කෙලනා පරිකෙලනා ගෙධිතතා ගෙධිතත්තං{9} චාපලතා{10} චාපල්යං, අයං පබ්බජිතස්ස විභූසා."
                    },
                    {
                        "type": "paragraph",
                        "text": "**සච්චවා**දීති: සො පච්චෙකසම්බුද්ධො සච්චවාදී සච්චසන්ධො ථෙතො පච්චයිකො අවිසංවාදකො ලොකස්ස. විභූසනට්ඨානා ආරතො විරතො පටිවිරතො නික්ඛන්තො නිස්සටො විප්පමුත්තො විසංයුත්තො විමරියාදිකතෙන චෙතසා විහරතීති ‘විභූසනට්ඨානා විරතො සච්චවාදි එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "ඛිඩ්ඩං රතිං{11} කාමසුඛං ච ලොකෙ\nඅනලංකරිත්වා අනපෙක්ඛමානො\nවිභූසනට්ඨානා විරතො සච්චවාදී\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "6. ",
                        "level": 1
                    },
                    {
                        "type": "gatha",
                        "text": "පුත්තං ච දාරං පීතරං ච මාතරං\nධනානි ධඤ්ඤානි ච බන්ධවානි,\nභිත්වාන{12} කාමානි සකොධිකානි{13}\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**පුත්තං ච දාරං පිතරං ච මාතර**න්ති: ‘පුත්තා’ති චත්තාරො පුත්තා: අත්රජො පුත්තො, ඛෙත්තජො{14} පුත්තො දින්නකො පුත්තො, අන්තෙවාසිකො පුත්තො. දාරා වුච්චන්ති භරියායො. **පිතා**ති යො සො ජනකො, මාතාති යා සා ජනකාති ‘පුත්තං ච දාරං පීතරං ච මාතරං’."
                    }
                ],
                "footnotes": [
                    {
                        "type": "footnote",
                        "text": "1. අත්ථි අගාරිකස්ස-ම ඡ සං"
                    },
                    {
                        "type": "footnote",
                        "text": "2. අත්ථි අනගාරිකස්ස-ම ඡ සං"
                    },
                    {
                        "type": "footnote",
                        "text": "3. නෙසමස්සුච-ව වි"
                    },
                    {
                        "type": "footnote",
                        "text": "4. මාලා ච ගන්ධා ච-ව වි"
                    },
                    {
                        "type": "footnote",
                        "text": "5. පිළන්ධා ච වත්ථං ච සයනාසනං ච-ම වි වි ක"
                    },
                    {
                        "type": "footnote",
                        "text": "6. මාලාවිලෙපනං"
                    },
                    {
                        "type": "footnote",
                        "text": "7. මුඛධුණ්ණකං-ප ව වි"
                    },
                    {
                        "type": "footnote",
                        "text": "8. භුතිකායස්ස-ප ව වි"
                    },
                    {
                        "type": "footnote",
                        "text": "9. ගද්ධිකත ගද්ධිකත්තං-ම ඡ සං"
                    },
                    {
                        "type": "footnote",
                        "text": "10. චාපලතා-චාපලවිං-ම ව වි ක"
                    },
                    {
                        "type": "footnote",
                        "text": "11. ඛිඩ්ඩාරතී-ව වි"
                    },
                    {
                        "type": "footnote",
                        "text": "12. ජහිත්වාන-ප ව වි"
                    },
                    {
                        "type": "footnote",
                        "text": "13. යථොධිකාති-ම ඡ සං"
                    },
                    {
                        "type": "footnote",
                        "text": "14. ඛෙත්රජො-ව වි ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 582,
            "pali": {
                "entries": [
                    {
                        "type": "paragraph",
                        "text": "**ධනානි ධඤ්ඤානි ච බන්ධවා**නීති: ‘ධනානි’ වුච්චන්ති හිරඤ්ඤං සුවණ්ණං මුත්තා මණි වෙළුරියො සඞ්ඛො සිලා පවාළං රජතං ජාතරුපං ලොහිතඞ්කො{1} මසාරගල්ලං ‘ධඤ්ඤානි’ වුච්චන්ති පුබ්බන්නං අපරන්නං, පුබ්බන්නං නාම: සාලි වීභි යවො ගොධුමො කඞ්ගු වරකො කුද්රෑසකො අපරන්නං නාම: සුපෙය්යං. බන්ධ**වානී**ති චත්තාරො බන්ධවා: ඤාතීබන්ධවාපී බන්ධු, ගොත්තබන්ධවාපි බන්ධු, මිත්තබන්ධවාපී බන්ධු, සිප්පබන්ධවාපී බන්ධූති ‘ධනානි ධඤ්ඤානි ච බන්ධවානි’."
                    },
                    {
                        "type": "paragraph",
                        "text": "**හිත්වාන කාමාති සකොධිකානී**ති ‘කාමා’ති උද්දානකො ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. **හිත්වාන කාමා**නීති{1} වත්ථුකාමෙ පරිජානිත්වා කිලෙසකාමෙ පහාය පජහිත්වා විනොදිත්වා බ්යන්තිං කරිත්වා අනභාවං ගමෙත්වා **හිත්වාන{2} කාමානි සකොධිකා**නීති: සොතාපත්තිමග්ගෙන යෙ කිලෙසා පහීනා තෙ කිලෙසෙ න පුනෙති න පච්චෙති න පච්චාගච්ඡති සකදාගාමිමග්ගෙන යෙ කිලෙසා පහීනා-අනාගාමිමග්ගෙන යෙ කිලෙසා පහීනා-අරහත්තමග්ගෙන යෙ කිලෙසා පහීනා, තෙ කිලෙසෙ න පුනෙති න පච්චෙති න පච්චාගච්ඡතීති. ‘හිත්වානකාමානි ‘සකොධිකානි{3} එකො චරෙ ඛග්ගවිසාණකප්පො."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“පුත්තං ච දාරං පීතරං ච මාතරං\nධනානි ධඤ්ඤානි ච බන්ධවානි,\nහිත්වාන කාමානි සකොධිකානි{3}\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "7. ",
                        "level": 1
                    },
                    {
                        "type": "gatha",
                        "text": "සඞ්ගො එසො පරිත්තමෙත්ථ සොබ්යං\nඅප්පස්සාදො දුක්ඛමෙත්ථ භීයො,\nගළො{4} එසො ඉති ඤත්වා මතිමා{5}\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**සඞ්ගො එසො පරිත්තමෙත්ථ සොබ්ය**න්ති: සඞ්ගොති වා බලිසන්ති වා ආමිසන්ති වා ලග්ගන්ති වා{6} පළිබොධොති වා පඤ්චන්නෙතං කාමගුණානං අධිවචනං, **පරිත්තමෙත්ථ සොක්ඛ්ය**න්ති වුත්තං හෙතං භගවතා:"
                    }
                ],
                "footnotes": [
                    {
                        "type": "footnote",
                        "text": "1. ලොහිතඞ්ගො-ව වි ම ඡ සං"
                    },
                    {
                        "type": "footnote",
                        "text": "2. ජහිත්වාන-ව වි"
                    },
                    {
                        "type": "footnote",
                        "text": "3. යථොධිකාති-ම ඡ සං\nයතොධිකාති-ව වි ක"
                    },
                    {
                        "type": "footnote",
                        "text": "4. ගණ්ඩො-ස්යා"
                    },
                    {
                        "type": "footnote",
                        "text": "5. මුතිමා-පන ස\nසතිමා-ව වි"
                    },
                    {
                        "type": "footnote",
                        "text": "6. ලගනනන්ති වා-පන\nලභනන්ති වා-ව වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 584,
            "pali": {
                "entries": [
                    {
                        "type": "unindented",
                        "text": "“පඤ්චිමෙ භික්ඛවෙ කාමගුණා. කතමෙ පඤ්ච: චක්ඛුවිඤ්ඤෙය්යා රූපා -පෙ- කායවිඤ්ඤෙය්යා ඵොට්ඨබ්බා ඉට්ඨා කන්තා මනාපා පියරූපා කාමූපසංහිතා රජනීයා. ඉමෙ ඛො භික්ඛවෙ පඤ්චකාමගුණා. යං ඛො භික්ඛවෙ ඉමෙ පඤ්ච කාමගුණෙ පටිච්ච උප්පජ්ජති සුඛං සොමනස්සං ඉදං වුච්චති කාමසුඛං”{a} අප්පකං එතං සුඛං, ඔමකං එතං සුඛං, ථොකං එතං සුඛං, ලාමකං එතං සුඛං, ජත්තකං එතං සුඛං, පරිත්තකං එතං සුඛන්ති, ‘සඞ්ගො එසො පරිත්තමෙත්ථ සොක්ඛ්යං’."
                    },
                    {
                        "type": "paragraph",
                        "text": "**අප්පස්සාදො දුක්ඛමෙත්ථ භීයො**ති “අප්පස්සාදා කාමා වුත්තා භගවතා බහුදුක්ඛා බහූපායාසා ආදීනවො එත්ථ භීයො, අට්ඨිකඞ්ඛලූපමා කාමා වුත්තා භගවතා-මංසපෙසූපමා කාමා වුත්තා භගවතා-තිණුක්කුපමා කාමා වුත්තා භගවතා-අඞ්ගාරකාසූපමා කාමා වුත්තා භගවතා- සුපිනකූපමා කාමා වුත්තා භගවතා-යාචිතකූපමා කාමා වුත්තා භගවතා-රුක්ඛඵලුපමා කාමා වුත්තා භගවතා-අසිසූනූපමා කාමා වුත්තා භගවතා-සත්තිසූලූපමා කාමා වුත්තා භගවතා-සප්පසිරූපමා කාමා වුත්තා භගවතා බහුදුක්ඛා බහූපායාසා ආදීනවො එත්ථ භීයො”ති{b} අප්පස්සාදො දුක්ඛමෙත්ථ භීයො."
                    },
                    {
                        "type": "paragraph",
                        "text": "**ගළො එසො ඉති ඤත්වා මතිමා**ති: ගළොති වා බලිසන්ති වා ආමිසන්ති වා ලග්ගනන්ති වා{1} බන්ධනන්ති වා පළිබොධොති වා පඤ්චන්නෙතං කාමගුණානං අධිවචනං. **ඉතී**ති පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතාමෙතං ඉතීති. **මතිමා**ති ධීරො පණ්ඩිතො පඤ්ඤවා බුද්ධිමා ඤාණී විභාවි මෙධාවී."
                    },
                    {
                        "type": "paragraph",
                        "text": "**ගළො එසො ඉති ඤත්වා මතිමා**ති: මතිමා ගළොති ඤත්වා බලිසන්ති ඤත්වා. ආමිසන්ති ඤත්වා ලග්ගනන්ති’. ඤත්වා බන්ධනන්ති ඤත්වා පළිබොධොති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වාති: ‘ගළො එසො ඉති ඤත්වා මතිමා, එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො."
                    },
                    {
                        "type": "gatha",
                        "text": "“සඞ්ගො එසො පරිත්තමෙත්ථ සොඛ්යං\nඅප්පස්සාදො දුක්ඛමෙත්ථ භීයො,\nගළො එසො ඉති ඤත්වා මතිමා\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ලගනන්ති-පන\nලභනන්ති-ච-වි"
                    },
                    {
                        "type": "footnote",
                        "text": "a. සංයුත්තනිකාය-මග්ගසංයුත්ත."
                    },
                    {
                        "type": "footnote",
                        "text": "b. මජ්ඣිම නිකාය-අලගද්දූපමසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 586,
            "pali": {
                "entries": [
                    {
                        "type": "heading",
                        "text": "8. ",
                        "level": 1
                    },
                    {
                        "type": "gatha",
                        "text": "සන්දාලයිත්වාන සඤ්ඤොජනානි\nජාලංව භෙත්වා සලිලම්බුචාරී,\nඅග්ගීව දඩ්ඪං අනිවත්තමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**සන්දාලයිත්වාන සඤ්ඤොජනානී**ති: දස සඤ්ඤොජනානි’. කාමරාගසඤ්ඤොජනං පටිඝසඤ්ඤොජනං මානසඤ්ඤොජනං දිට්ඨිසඤ්ඤොජනං විචිකිච්ඡාසඤ්ඤොජනං සීලබ්බතපරාමාසසඤ්ඤොජනං භවරාගසඤ්ඤොජනං ඉස්සාසඤ්ඤොජනං මච්ඡරියසඤ්ඤොජනං අවිජ්ජාසඤ්ඤොජනං, **සන්දාලයිත්වාන සඤ්ඤොජනානීති:** දසසඤ්ඤොජනානි දාලයිත්වා සන්දාලයිත්වා පජහිත්වා විනොදෙත්වා බ්යන්තිං කරිත්වා අනභාවං කමෙත්වාති ‘සන්දාලයිත්වාන සඤ්ඤොජනානි’."
                    },
                    {
                        "type": "paragraph",
                        "text": "**ජාලංව භෙත්වා සලිලම්බුචාරීති** ‘ජාලං’ වුච්චති සුත්තජාලං. සලිලං’ වුච්චති උදකං, ‘අම්බුචාරී’ වුච්චති මච්ඡො, යථා මච්ඡො ජාලං භින්දිත්වා සම්භින්දිත්වා දාලයිත්වා පදාලයිත්වා සම්පදාලයිත්වා චරති විහරති ඉරීයති වත්තෙති පාලෙති යපෙති යාපෙතී, එවමෙව ද්වෙ ජාලා: තණ්හා ජාලං ච දිට්ඨිජාලං ච -පෙ- ඉදං තණ්හාජාලං -පෙ- ඉදං දිට්ඨිජාලං. තස්ස පච්චෙකසම්බුද්ධස්ස තණ්හාජාලං පහීනං, දිට්ඨිජාලං පටිනිස්සට්ඨං, තණ්හාජාලස්ස පහීනත්තා දිට්ඨිජාලස්ස පටිනිස්සට්ඨත්තා සො පච්චෙකසම්බුද්ධො රුපෙ න සජ්ජති, සද්දෙ න සජ්ජති -පෙ- දිට්ඨසුතමුතවිඤ්ඤාතබ්බෙසු ධම්මෙසු න සජ්ජති, න ගණ්හාති{1} න බජ්ඣති2 න පළිබජ්ඣති{3}. නික්ඛන්තො නිස්සටො විප්පමුත්තො විසඤ්ඤුත්තො, විමරියාදීකතෙන චෙතසා විහරතීති ‘ජාලංව භෙත්වා සලිලම්බුචාරි’."
                    },
                    {
                        "type": "paragraph",
                        "text": "**අග්ගීව දඩ්ඪං අනිවත්තමානො**ති: යථා අග්ගී තිණකට්ඨුපාදානං දහන්තො ගච්ඡති අනිවත්තන්තො. එවමෙව තස්ස පච්චෙකසම්බුද්ධස්ස සොතාපත්තිමග්ගෙන යෙ කිලෙසා පහීනා තෙ කිලෙසෙ න පුනෙති, න පච්චෙති න පච්චාගච්ඡති. සකදාගාමිමග්ගෙන-අනාගාමිමග්ගෙන-අරහත්තමග්ගෙන යෙ කිලෙසා පහීනා තෙ කිලෙසෙ න පුනෙති, න පච්චෙති න පච්චාගච්ඡතීති ‘අග්ගීව දඩ්ඪං අනිවත්තමානො එකො චරෙ ඛග්ගවිසාණකප්පො’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“සන්දාලයිත්වාන සඤ්ඤොජනානි\nජාලංච හෙත්වා සලිලම්බුචාරී\nඅග්ගිව දඩ්ඪං අනිවත්තමානො,\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. නගය්හති-ව-වි"
                    },
                    {
                        "type": "footnote",
                        "text": "2. නබුජ්ඣිති-පන"
                    },
                    {
                        "type": "footnote",
                        "text": "3. න පළි බුජ්ඣිති-පන"
                    },
                    {
                        "type": "footnote",
                        "text": "4. ඵාලයිත්වා-ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 588,
            "pali": {
                "entries": [
                    {
                        "type": "heading",
                        "text": "9. ",
                        "level": 1
                    },
                    {
                        "type": "gatha",
                        "text": "ඔක්ඛිත්තචක්ඛු න ච පාදලොලො\nගුත්තින්ද්රියො රක්ඛිතමානසානො,\nඅනවස්සුතො අපරිඩය්හමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**ඔක්ඛිත්තචක්ඛු න ච පාදලොලො**ති කථං-ඛිත්තචක්ඛු හොති: ඉධෙකච්චො භික්ඛු චක්ඛුලොලො චක්ඛුලොලියෙන සමන්නාගතො හොති ‘අදිට්ඨං දක්ඛිතබ්බං දිට්ඨං සමතික්කමිතබ්බ’න්ති ආරාමෙන ආරාමං උය්යානෙන උය්යානං ගාමෙන ගාමං නිගමෙන නිගමං නගරෙන නගරං රට්ඨෙන රට්ඨං ජනපදෙන ජනපදං දීඝචාරිකං අනවත්ථි ත චාරිකං{1} අනුයුත්තො හොති රූපදස්සනාය, එවං ඛිත්තචක්ඛු හොති -"
                    },
                    {
                        "type": "paragraph",
                        "text": "අථවා භික්ඛු අන්තරඝරං පවිට්ඨො වීථිං පටිපන්නො අසංවුතො ගච්ඡති: හත්ථිං ඔලොකෙන්තො අස්සං ඔලොකෙන්තො රථං ඔලොකෙන්තො පත්තිං ඔලොකෙන්තො ඉත්ථියො ඔලොකෙන්තො පුරිසෙ ඔලොකෙන්තො කුමාරකෙ ඔලොකෙන්තො කුමාරිකායො ඔලොකෙන්තො අන්තරාපනං ඔලොකෙන්තො ඝරමුඛානි ඔලොකෙන්තො උද්ධං ඔලොකෙන්තො{2} අධො ඔලොකෙන්තො දිසාවිදිසං විපෙක්ඛමානො{3} ගච්ඡති, එවම්පි ඛිත්තචක්ඛු හොති."
                    },
                    {
                        "type": "paragraph",
                        "text": "අථවා භික්ඛු චක්ඛුනා රුපං දිස්වා නිමිත්තග්ගාහී හොති අනුබ්යඤ්ජනග්ගාහී යත්වාධිකරණමෙතං{4} චක්ඛුන්ද්රියං අසංවුතං විහරන්තං අභිජ්ඣා දොමනස්සා පාපකා අකුසලා ධම්මා අන්වාස්සවෙය්යුං තස්ස සංවරාය න පටිපජ්ජති, න රක්ඛති චක්ඛුන්ද්රියං, චක්ඛුන්ද්රියෙ න සංවරං{5} ආපජ්ජති, එවම්පි ඛිත්තචක්ඛු හොති."
                    },
                    {
                        "type": "paragraph",
                        "text": "යථාවා පනෙකෙ භොන්තො සමණබ්රාහ්මණා සද්ධාදෙය්යානි භොජනානි භුඤ්ජිත්වා තෙ එවරූපං විසුකදස්සනං අනුයුත්තා විහරන්ති, සෙය්යථීදං: නච්චං ගීතං වාදිතං පෙක්ඛං අක්ඛානං පාණිස්සරං වෙතාළං කුම්භථුනං සොභනගරකං{6} චණ්ඩාලං වංසං ධොවනං හත්ථියුද්ධං අස්සයුද්ධං මහිසයුද්ධං උසභයුද්ධං අජයුද්ධං මෙණ්ඩයුද්ධං කුක්කුටයුද්ධං වට්ටකයුද්ධං දණ්ඩයුද්ධං මුට්ඨියුද්ධං නිබ්බුද්ධං උය්යොධිකං බලග්ගං සෙනාබ්යුහං අනීකදස්සනං ඉති වා, එවම්පි ඛිත්තචක්ඛු හොති."
                    }
                ],
                "footnotes": [
                    {
                        "type": "footnote",
                        "text": "1. අනවට්ඨිතචනවත්ථිත වාරිකං-ම ඡ සං\nඅනවත්ථචාරිකං-ප ව වි ස්යා"
                    },
                    {
                        "type": "footnote",
                        "text": "2. උඔං දිසො දිසං පෙක්කමානො-ප ව වි"
                    },
                    {
                        "type": "footnote",
                        "text": "3. පෙක්ඛමානො-ස්යා,"
                    },
                    {
                        "type": "footnote",
                        "text": "4. මෙතං-ප ව වි"
                    },
                    {
                        "type": "footnote",
                        "text": "5. නව සංවරං-ව වි"
                    },
                    {
                        "type": "footnote",
                        "text": "6. සොභනකං-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 590,
            "pali": {
                "entries": [
                    {
                        "type": "paragraph",
                        "text": "කථං ඔක්ඛිත්තචක්ඛු හොති, ඉධෙකච්චො භික්ඛු{1} න චක්ඛුලොලො න චක්ඛුලොලියෙන සමන්නාගතො හොති, අදිට්ඨං දක්ඛිතබ්බං දිට්ඨං සමතික්කමිතබ්බන්ති න ආරාමෙන ආරාමං, න උය්යානෙන උය්යානං, න ගාමෙන ගාමං, න නිගමෙන නිගමං, න නගරෙන නගරං, න රට්ඨෙන රට්ඨං න ජනපදෙන ජනපදං, දීඝචාරිකං අනවත්ථිතචාරිකං{2} අනනුයුත්තො හොති රූපදස්සනාය. එවම්පි ඔක්ඛිත්තචක්ඛු හොති."
                    },
                    {
                        "type": "paragraph",
                        "text": "අථවා භික්ඛු අන්තරඝරං පවිට්ඨො වීථිං පටිපන්නො සංවුතො ගච්ඡති න හත්ථිං ඔලොකෙන්තො න අස්සං ඔලොකෙන්තො න රථං ඔලොකෙන්තො න පත්තිං ඔලොකෙන්තො න ඉත්ථියො ඔලොකෙන්තො න පුරිසෙ ඔලොකෙන්තො න කුමාරකෙ ඔලොකෙන්තො න කුමාරිකායො ඔලොකෙන්තො න අන්තරාපනං ඔලොකෙන්තො න ඝරමුඛානි ඔලොකෙන්තො න උද්ධං ඔලොකෙන්තො න අධො ඔලොකෙන්තො න දිසාවිදිසං{3} විපෙක්ඛමානො ගච්ඡති එවම්පි ඔක්ඛිත්තචක්ඛු හොති."
                    },
                    {
                        "type": "paragraph",
                        "text": "අථවා භික්ඛු චක්ඛුනා රූපං දිස්වා න නිමිත්තගාහී හොති නානුබ්යඤ්ජනග්ගාහී යත්වාධිකරණමෙතං{4} චක්ඛුන්ද්රියං අසංවුතං විහරන්තං අභිජ්ඣාදොමනස්සා පාපකා අකුසලා ධම්මා අන්වාස්සවෙය්යුං, තස්ස සංවරාය පටිපජ්ජති රක්ඛති චක්ඛුන්ද්රියං චක්ඛුන්ද්රියෙ සංවරං ආපජ්ජති එවම්පි ඔක්ඛිත්තචක්ඛු හොති."
                    },
                    {
                        "type": "paragraph",
                        "text": "යථාවා පනෙකෙ භොන්තො සමණබ්රාහ්මණා සද්ධාදෙය්යානි භොජනානි භුඤ්ජිත්වා තෙ එවරූපං විසුකදස්සනං අනනුයුත්තා විහරන්ති සෙය්යථීදං: නච්චං ගීතං වාදිතං -පෙ- අනීකදස්සනං ඉති වා, එවම්පි ඔක්ඛිත්තචක්ඛු හොති."
                    },
                    {
                        "type": "paragraph",
                        "text": "**න ච පාදලොලො**ති කථං පාදලොලො හොති: ඉධෙකච්චො භික්ඛු පාදලොලො පාදලොලියෙන සමන්නාගතො හොති ආරාමෙන ආරාමං උය්යානෙන උය්යානං ගාමෙන ගාමං නිගමෙන නිගමං නගරෙන නගරං රට්ඨෙන රට්ඨං ජනපදෙන ජනපදං දීඝචාරිකං අනවත්ථිතචාරිකං අනුයුත්තො විහරති එවම්පි පාදලොලො හොති."
                    }
                ],
                "footnotes": [
                    {
                        "type": "footnote",
                        "text": "1. ඉධ භික්ඛු-ප ව වි"
                    },
                    {
                        "type": "footnote",
                        "text": "2. අනවට්ඨිතචාරිකං-ම ඡ සං"
                    },
                    {
                        "type": "footnote",
                        "text": "3. න දිසො දිසං-ප ව වි"
                    },
                    {
                        "type": "footnote",
                        "text": "4. මෙතං-ව-වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 592,
            "pali": {
                "entries": [
                    {
                        "type": "paragraph",
                        "text": "අථවා භික්ඛු අන්තොපි සඞ්ඝාරාමෙ{1} පාදලොලො පාදලොලියෙන සමන්නාගතො හොති. න අත්ථහෙතු න කාරණහෙතු උද්ධතො අවුපසන්නචිත්තො පරිවෙණතො පරිවෙණං ගච්ඡති, විහාරතො විහාරං ගච්ඡති, අඩ්ඪයොගතො අඩ්ඪයොගං ගච්ඡති, පාසා තො පාසාදං ගච්ඡති, හම්මියතො හම්මියං ගච්ඡති, ගුහාය{2} ගුහං ගච්ඡති, ලෙනතො ලෙනං ගච්ඡති, කුටියා කුටිං ගච්ඡති, කූටාගාරතො කූටාගාරං ගච්ඡති, අට්ටතො අට්ටං ගච්ඡති, මාලතො මාලං ගච්ඡති උද්දණ්ඩො උද්දණ්ඩං ගච්ඡති, උද්දොසිතතො උද්දොසිතං ගච්ඡති, උපට්ඨානසාලතො උපට්ඨානසාලං ගච්ඡති, මණ්ඩලමාලතො මණ්ඩලමාලං{3} ගච්ඡති, රුක්ඛමූලතො රුක්ඛමූලං ගච්ඡති. යත්ථ වා පන භික්ඛූ නිසීදන්ති තභිං ගච්ඡති. තත්ථ එකස්ස වා දුතියො හොති, ද්වින්නං වා තතියො හොති, තිණ්ණං වා චතුත්ථො හොති. තත්ථ බහුං සම්ඵප්පලාපං පලපති{4} සෙය්යථීදං: රාජකථං චොරකථං -පෙ- ඉති භවාහවකථං කථෙති. එවම්පි පාදලොලො හොති."
                    },
                    {
                        "type": "paragraph",
                        "text": "**න ච පාදලොලො**ති: සො පච්චෙකසම්බුද්ධො පාදලොලියා ආරතො විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා පටිසල්ලානාරාමො හොති පටිසල්ලානරතො අජ්ඣත්තං චෙතොසමථමනුයුත්තො අනිරාකතජ්ඣානො විපස්සනාය සමන්නාගතො බ්රූහෙතා සුඤ්ඤාගාරානං ඣායී ඣානරතො එකත්තමනුයුත්තො සදත්ථගරුකොති ඔක්ඛිත්තචක්ඛු න ච පාදලොලො."
                    },
                    {
                        "type": "paragraph",
                        "text": "**ගුත්තින්ද්රියො රක්ඛිතමානසානො**ති: ‘ගුත්තින්ද්රියො’ති සො පච්චෙකසම්බුද්ධො චක්ඛුනා රූපං දිස්වා න නිමිත්තග්ගාහී හොති නානුබ්යඤ්ජනග්ගාහී. යත්වාධිකරණ මෙනං චක්ඛුන්ද්රියං අසංවුතං විහරන්තං අභිජ්ඣාදොමනස්සා පාපකා අකුසලා ධම්මා අන්වාස්සවෙය්යුං තස්ස සංවරාය පටිපජ්ජති, රක්ඛති චක්ඛුන්ද්රියං, චක්ඛුන්ද්රියෙ සංවරං ආපජ්ජති. සොතෙන සද්දං සුත්වා -පෙ- ඝානෙන ගන්ධං ඝායිත්වා-ජිව්හාය රසං සායිත්වා-කායෙන ඵොට්ඨබ්බං ඵුසිත්වා-මනසා ධම්මං විඤ්ඤාය න නිමිත්තග්ගාහී හොති, නානුබ්යඤ්ජනග්ගාහී. යත්වාධිකරණමෙනං මනින්ද්රියං අසංවුතං විහරන්තං අභිජ්ඣාදොමනස්සා පාපකා අකුසලා ධම්මා අන්වාස්සවෙය්යුං. තස්ස සංවරාය පටිපජ්ජති රක්ඛති මනින්ද්රියං මනින්ද්රියෙ සංවරං ආපජ්ජතීති ‘ගුත්තින්ද්රියො’ **රක්ඛිතමානසානො**ති ගොපිතමානසානොති ‘ගුත්තින්ද්රියො රක්ඛිතමානසානො’."
                    }
                ],
                "footnotes": [
                    {
                        "type": "footnote",
                        "text": "1. අන්තා සඞ්ඝාරාමෙ-ම ඡ සං"
                    },
                    {
                        "type": "footnote",
                        "text": "2. ගුහතො-ම ඡ සං"
                    },
                    {
                        "type": "footnote",
                        "text": "3. මණ්ඩපතො මණ්ඩපං-ම ඡ සං."
                    },
                    {
                        "type": "footnote",
                        "text": "4. බහුං සම්ඵප්පලපති-ව, වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 594,
            "pali": {
                "entries": [
                    {
                        "type": "paragraph",
                        "text": "**අනවස්සුතො අපරිඩය්හමානොති:** වුත්තං හෙතං ආයස්මතා මහාමොග්ගල්ලානෙන “අවස්සුතපරිසායං ච වො ආවුසො දෙසෙස්සාමිං{1} අනවස්සුතපරියායං ච, තං සුණාථ සාධුකං මනසි කරොථ භාසිස්සාමීති: එවමාවුසොති ඛො තෙ භික්ඛු ආයස්මතො මහාමොග්ගල්ලානස්ස පච්චස්සොසුං. ආයස්මා මහාමොග්ගල්ලානො එතදවොච: ‘කථං වාවුසො අවස්සුතො හොති: ඉධාවුසො භික්ඛු චක්ඛුනා රූපං දිස්වා පියරූපෙ රූපෙ අධිමුච්චති, අප්පියරූපෙ රූපෙ බ්යාපජ්ජති අනුපට්ඨිතකායසති ච විහරති පරිත්තචෙතසො, තං ච චෙතොවිමුත්තිං පඤ්ඤාවිමුත්තිං යථාභූතං නප්පජානාති යත්ථස්ස තෙ උප්පන්නා පාපකා අකුසලා ධම්මා අපරිසෙසා නිරුජ්ඣන්ති. සොතෙන සද්දං සුත්වා -පෙ- මනසා ධම්මං විඤ්ඤාය පියරූපෙ ධම්මෙ අධිමුච්චති, අප්පියරූපෙ ධම්මෙ බ්යාපජ්ජති, අනුපට්ඨිතකායසති ච විහරති පරිත්තචෙතසො. තං ච චෙතොවිමුත්තිං පඤ්ඤා විමුත්තිං යථාභූතං නප්පජානාති, යත්ථස්ස තෙ{2} උප්පන්නා පාපකා අකුසලා ධම්මා අපරිසෙසා නිරුජ්ඣන්ති. අයං වුච්චතාවුසො භික්ඛු අවස්සුතො චක්ඛුවිඤ්ඤෙය්යෙසු රූපෙසු -පෙ- ආවස්සූතො මනොවිඤ්ඤෙය්යෙසු ධම්මෙසු. එවං විහාරිං චාවුසො භික්ඛුං චක්ඛුතො චෙපි නං මාරො උපසඞ්කමති ලභෙථෙව{3}’ මාරො ඔතාරං ලභෙථ මාරො ආරම්මණං. සොතතො චෙපි නං -පෙ- මනතො චෙපි නං මාරො උපසඞ්කමති ලභෙථෙව මාරො ඔතාරං ලභෙථ{4}’ මාරො ආරම්මණං."
                    },
                    {
                        "type": "paragraph",
                        "text": "සෙය්යථාපි ආවුසො නළාගාරං වා තිණාගාරාං වා සුක්ඛංකොලාපං තෙරො වස්සිකං{5}’ පුරත්ථිමාය චෙපි නං දිසාය පුරිසො ආදිත්තාය තිණුක්කාය උපසංකමෙය්ය ලභෙථෙව අග්ගි ඔතාරං ලභෙථ අග්ගි ආරම්මණං පච්ඡිමාය චෙපි නං දිසාය-උත්තරාය චෙපි නං දිසාය-දක්ඛිණාය චෙපි නං දිසාය-හෙට්ඨිමාය චෙපි නං{6} දිසාය-උපරිමාය චෙපි{7} නං දිසාය යතො කුතොචි චෙපි නං දිසාය පුරිසො ආදිත්තාය තිණුක්කාය උපසංකමෙය්ය ලභෙථෙව අග්ගි ඔතාරං, ලභෙථ අග්ගි ආරම්මණං. එවමෙව ඛො ආවුසො එවං විහාරිං භික්ඛුං චක්ඛුතො චෙපි නං මාරො උපසඞ්කමති, ලභෙථෙව මාරො ඔතාරං ලභෙථ මාරො ආරම්මණං. සො තතො චෙපි නං -පෙ- මනතො චෙපි නං මාරො උපසඞ්කමති ලභෙථෙව මාරො ඔතාරං, ලභෙථ මාරො ආරම්මණං”"
                    }
                ],
                "footnotes": [
                    {
                        "type": "footnote",
                        "text": "1. දෙසිස්සාමි-ව, වි"
                    },
                    {
                        "type": "footnote",
                        "text": "2. යත්ථ තෙ උප්පන්නා-ප වි"
                    },
                    {
                        "type": "footnote",
                        "text": "3. ලභතෙව-ව, වි, ස්යා,"
                    },
                    {
                        "type": "footnote",
                        "text": "4. ලභති මාරො-ස්යා,"
                    },
                    {
                        "type": "footnote",
                        "text": "5. ථෙරොවස්සිකං-ව-වි"
                    },
                    {
                        "type": "footnote",
                        "text": "6. හෙට්ඨිමතො චෙපි නං-ම ඡ සං"
                    },
                    {
                        "type": "footnote",
                        "text": "7. උපරිමතො චෙපි තං-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 596,
            "pali": {
                "entries": [
                    {
                        "type": "paragraph",
                        "text": "එවං විහාරිං චාවුසො භික්ඛු රූපා අභිභංසු.{1} න භික්ඛු රූපෙ අභිභොසි{2} සද්දා භික්ඛුං අභිභංසු න භික්ඛු සද්දෙ අභිභොසි, ගන්ධා භික්ඛුං අභිභංසු න භික්ඛු ගන්ධෙ අභිභොසි, රසා භික්ඛුං අභිභංසු න භික්ඛු රසෙ අභිභොසි, ඵොට්ඨබ්බා භික්ඛුං අභිභංසු, න භික්ඛු ඵොට්ඨබ්බෙ අභිභොසි. ධම්මා භික්ඛුං අභිහංසු න භික්ඛු ධම්මෙ අභිභොසි. අයං වුච්චතාවුසො භික්ඛු රූපාභිභූතො{3}’ සද්දාභිභූතො ගන්ධාභිභූතො රසාභිභූතො ඵොට්ඨබ්බාභිභූතො ධම්මාභිභූතො අභිභංසු නං පාපකා අකුසලා ධම්මා සංකිලෙසා පොනොභවිකා සදරා දුක්ඛවිපාකා ආයතිං ජාතිජරාමරණීයා, එවං ඛො ආවුසො අවස්සුතො හොති.”"
                    },
                    {
                        "type": "paragraph",
                        "text": "කථං චාවුසො අනවස්සූතො හොති: ඉධාවුසො භික්ඛු චක්ඛුනා රූපං දිස්වා පියරුපෙ රුපෙ නාධිමුච්චති, අප්පියරූපෙ රුපෙ න බ්යාපජ්ජති, උපට්ඨිතකායසති ච විහරති අප්පමාණචෙතසො, තං ච චෙතොවිමුත්තිං පඤ්ඤාවිමුත්තිං යථාභූතං පජානාති යත්ථස්ස තෙ උප්පන්නා පාපකා අකුසලා ධම්මා අපරිසෙසා නිරුජ්ඣන්ති. සොතෙන සද්දං සුත්වා -පෙ-මනසා ධම්මං විඤ්ඤාය පියරුපෙ ධම්මෙ නාධිමුච්චති, අප්පියරුපෙ ධම්මෙ න බ්යාපජ්ජති, උපට්ඨිතකායසති ච විහරති අප්පමාණචෙතසො, තං ච චෙතොවිමුත්තිං පඤ්ඤාවිමුත්තිං යථාභූතං පජානාති යත්ථස්ස තෙ උප්පන්නා{4} පාපකා අකුසලා ධම්මා අපරිසෙසා නිරුජ්ඣන්ති. අයං වුච්චතාවුසො භික්ඛු අනවස්සූතො චක්ඛුවිඤ්ඤෙය්යෙසු රුපෙසු -පෙ- අනවස්සූතො මනොවිඤ්ඤෙය්යෙසු ධම්මෙසු. එවං විහාරිං චාවුසො භික්ඛුං චක්ඛුතො චෙපි නං මාරො උපසඞ්කමති නෙව ලභෙථ{5} මාරො ඔතාරං න ලභෙථ{6} මාරො ආරම්මණං, සොතතො චෙපි නං -පෙ- මනතො චෙපි නං මාරො උපසඞ්කමති නෙව ලභෙථ මාරො ඔතාරං, න ලභෙථ මාරො ආරම්මණං."
                    }
                ],
                "footnotes": [
                    {
                        "type": "footnote",
                        "text": "1. රූපා අධිහංසු-ම ඡ සං"
                    },
                    {
                        "type": "footnote",
                        "text": "2. රූපෙ අධිහොසි-ව-වි"
                    },
                    {
                        "type": "footnote",
                        "text": "3. රූපාධිභූතො සද්දාධිභූතො-ම ඡ සං, ප."
                    },
                    {
                        "type": "footnote",
                        "text": "4. යත්ථාස්යාතෙඋප්පන්නා-ම ඡ සං-ව, වි, ක\nයත්ථ තෙ උප්පන්නා-පන."
                    },
                    {
                        "type": "footnote",
                        "text": "5. නෙව ලභති-ම ඡ සං, -ව-වි-ක"
                    },
                    {
                        "type": "footnote",
                        "text": "6. න ලභති-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 598,
            "pali": {
                "entries": [
                    {
                        "type": "paragraph",
                        "text": "සෙය්යථාපි ආවුසො කූටාගාරං වා කූටාගාරසාලා වා බහලමත්තිකා අද්දාවලෙපනා, පුරත්ථිමාය චෙපි නං දිසාය පුරිසො ආදිත්තාය තිණුක්කාය උපසඞ්කමෙය්ය නෙව ලභෙථ අග්ගි ඔතාරං න ලභෙථ අග්ගි ආරම්මණං, පච්ඡිමාය චෙපි නං දිසාය-උත්තරාය චෙපි නං දිසාය-දක්ඛිණාය චෙපි නං දිසාය-හෙට්ඨිමාය චෙපි නං දිසාය-උපරිමාය චෙපි නං දිසාය-යතො කුතොචි චෙපි නං පුරිසො දිසාය ආදිත්තාය තිණුක්කාය උපසඞ්කමෙය්ය නෙව ලභෙථ අග්ගි ඔතාරං න ලභෙථ අග්ගි ආරම්මණං. එවමෙව ඛො ආවුසො එවං විහාරිං භික්ඛුං චක්ඛුතො චෙපි නං මාරො උපසංකමති. නෙව ලභෙථ මාරො ඔතාරං න ලභෙථ මාරො ආරම්මණං. සොතතො චෙපි නං -පෙ- මනතො චෙපි නං මාරො උපසංකමති නෙව ලභෙථ මාරො ඔතාරං නලභෙථ මාරො ආරම්මණං. එවංවිහාරී චාවුසො භික්ඛු රූපෙ අභිභොසි{1} න රුපා භික්ඛුං අභිභංසු,{2} සද්දෙ භික්ඛු අභිභොසි න සද්දා භික්ඛුං අභිභංසු, ගන්ධෙ භික්ඛු අභිභොසි, න ගන්ධා භික්ඛුං අභිභංසු, රසෙ භික්ඛු අභිභොසි, න රසා භික්ඛුං අභිභංසු, ඵොට්ඨබ්බෙ භික්ඛු අභිභොසි, න ඵොට්ඨබ්බා භික්ඛුං අභිභංසු. ධම්මෙ භික්ඛු අභිභොසි, න ධම්මා භික්ඛුං අභිභංසු, අයං වුච්චතාවුසො භික්ඛු රූපාභිභූ{3} සද්දාභිභූ ගන්ධාභිභූ රසාභිභූ ඵොට්ඨබ්බාභිභූ ධම්මාභිභූ අභිභූ අනභිභූතො{4} කෙහි චී කිලෙසෙහි අභිභොසි තෙ පාපකෙ අකුසලෙ ධම්මෙ සංකිලෙසිකෙ පොනොභවිකෙ සදරෙ දුක්ඛවිපාකෙ ආයතිං ජාතිජරාමරණීයෙ. එවං ඛො ආවුසො අනවස්සූතො හොතී”ති."
                    },
                    {
                        "type": "paragraph",
                        "text": "**අනවස්සුතො අපරිඩය්හමානො**ති: රාගජෙන පරිළාහෙන අපරිඩය්හමානො දොසජෙන පරිළාහෙන අපරිඩය්හමානො මොහජෙන පරිළාහෙන අපරිඩය්හමානොති ‘අනවස්සූතො අපරිඩය්හමානො එකෙ චරෙ ඛග්ගවිසාණකප්පො, ‘"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“ඔක්ඛිත්තචක්ඛු න ච පාදලොලො\nගුත්තින්ද්රියො රක්ඛිතමානසානො,\nඅනවස්සූතො අපරිඩය්හමානො{5}\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අධිහොසි-ම ඡ සං."
                    },
                    {
                        "type": "footnote",
                        "text": "2. අධිභංසු-ම ඡ සං."
                    },
                    {
                        "type": "footnote",
                        "text": "3. රූපාධිභූ සද්දධිභූ ගන්ධාධිභූ රසාධිභූ-ම ඡ සං"
                    },
                    {
                        "type": "footnote",
                        "text": "4. අධිභූ අනධිභූතො-ම ඡ සං"
                    },
                    {
                        "type": "footnote",
                        "text": "5. අපරිදය්හමානො-ව, වි\nඅල්ලාව ලෙපනා-ස්යා."
                    },
                    {
                        "type": "footnote",
                        "text": "a. සළායතනසංයුත්ත-ආසිවිසවග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 600,
            "pali": {
                "entries": [
                    {
                        "type": "heading",
                        "text": "10. ",
                        "level": 1
                    },
                    {
                        "type": "gatha",
                        "text": "ඔහාරයිත්වා ගිහිබ්යඤ්ජනානි\nසංඡන්නපත්තො{1}’ යථා පාරිච්ඡත්තකො,\nකාසායවත්ථො අභිනික්ඛමිත්වා\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**ඔහාරයිත්වා ගිහිබ්යඤ්ජනානී**ති ‘ගිහිබ්යඤ්ජනා’ වුච්චන්ති කෙසා ච මස්සු ච{2}’ -පෙ- දීඝදසානි, ඉති වා. **ඔහාරයිත්වා ගිහිබ්යඤ්ජනානීති:** ගිභිබ්යඤ්ජනානි ඔරොපයිත්වා සමොරොපයිත්වා නික්ඛිපිත්වා පටිප්පස්සම්භිත්වාති ‘ඔහාරයිත්වා ගිහිබ්යඤ්ජනානි,"
                    },
                    {
                        "type": "paragraph",
                        "text": "**සඤ්ඡන්නපත්තො යථා පාරිච්ඡත්තකොති** යථා සො පාරිජත්තකො කොවිළාරො බහලපත්තපලාසො සන්දච්ඡායො.{3}’ එවමෙව සො පච්චෙකසම්බුද්ධො පරිපුණ්ණපත්තචීවරධරොති ‘සඤ්ඡන්නපත්තො’{1} යථා පාරිච්ඡත්තකො."
                    },
                    {
                        "type": "paragraph",
                        "text": "**කාසායවත්ථො අභිනික්ඛමිත්වාති:** සො පච්චෙකසම්බුද්ධො සබ්බං ඝරාවාසපළිබොධං ඡින්දිත්වා පුත්තදාරපළිබොධං ඡින්දිත්වා ඤාතිපළිබොධං ඡින්දිත්වා මිත්තාමච්චපළිබොධං ඡින්දිත්වා සන්නිධිපළිබොධං ඡින්දිත්වා කෙසමස්සුං ඔහාරෙත්වා{4}’ කාසායානි වත්ථානි අච්ඡාදෙත්වා අගාරස්මා අනගාරියං පබ්බජිත්වා අකිඤ්චනභාවං උපගන්ත්වා එකො චරති විහරති ඉරීයති වත්තෙති පාලෙති යපෙති යාපෙතීති ‘කාසායවත්ථො අභිනික්ඛමිත්වා එකො චරෙ ඛග්ගවිසාණකප්පො’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“ඔහාරයිත්වා ගිහිබ්යඤ්ජනානි\nසඤ්ඡන්නපත්තො යථාපාරිච්ඡත්තකො,\nකාසායවත්ථො අභිනික්ඛමිත්වා\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "centered",
                        "text": "තතියො වග්ගො. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සංසින්නපත්තො-ප\nපච්ඡින්නපත්තො-ව, වි"
                    },
                    {
                        "type": "footnote",
                        "text": "2. කෙසමස්සු ව-ව, චි"
                    },
                    {
                        "type": "footnote",
                        "text": "3. සත්තච්ඡායො-ව, වි\nසණ්ඩච්ඡායො-ස්යා"
                    },
                    {
                        "type": "footnote",
                        "text": "4. ඔහාරයිත්වා-ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 602,
            "pali": {
                "entries": [
                    {
                        "type": "heading",
                        "text": "චතුත්ථො වග්ගො",
                        "level": 2
                    },
                    {
                        "type": "heading",
                        "text": "1.",
                        "level": 1
                    },
                    {
                        "type": "gatha",
                        "text": "1. රසෙසු ගෙධං අකරං අලොලො\nඅනඤ්ඤපොසී සපදානචාරී,\nකුලෙ කුලෙ අප්පටිබද්ධචිත්තො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**රසෙසු ගෙධං අකරං අලොලොති** ‘රසො’ති: මූලරසො ඛන්ධරසො තචරසො පත්තරසො පුප්ඵරසො ඵලරසො, අම්බිලං මධුරං තිත්තකං කටුකං ලොණිකං{1}’ ඛාරීකං ලපිලං{2}’ කසාවො සාදුං අසාදුං{3} සීතං උණ්හං. සන්තකෙ සමණබ්රාහ්මණා රසගිද්ධා, තෙ ජිව්හග්ගෙන රසග්ගානි පරියෙසන්තා ආභිණ්ඩන්ති, තෙ අම්බිලං ලභිත්වා අනම්බිලං පරියෙසන්ති, අනම්බිලං ලභිත්වා අම්බිලං පරියෙසන්ති, මධුරං ලභිත්වා අමධුරං පරියෙසන්ති, අමධුරං ලභිත්වා මධුරං පරියෙසන්ති, තිත්තකං ලභිත්වා අතිත්තකං පරියෙසන්ති, අතිත්තකං ලභිත්වා තිත්තකං පරියෙසන්ති, කටුකං ලභිත්වා අකටුකං පරියෙසන්ති අකටුකං ලභිත්වා කටුකං පරියෙසන්ති, ලොණිකං ලභිත්වා අලොණිකං පරියෙසන්ති, අලොණිකං ලභිත්වා ලොණිකං පරියෙසන්ති, ඛාරිකං ලභිත්වා අඛාරිකං පරියෙසන්ති, අඛාරිකං ලභිත්වා ඛාරිකං පරියෙසන්ති, කසාවං ලභිත්වා අකසාවං පරියෙසන්ති, අකසාවං ලභිත්වා කසාවං පරියෙසන්ති, ලපිලං{2} ලභිත්වා අලපිලං පරියෙසන්ති, අලපිලං ලභිත්වා ලපිලං පරියෙසන්ති, සාදුං ලභිත්වා අසාදුං පරියෙසන්ති, අසාදුං ලභිත්වා සාදුං පරියෙසන්ති, සීතං ලභිත්වා උණ්හං පරියෙසන්ති, උණ්හං ලභිත්වා සීතං පරියෙසන්ති, තෙ යං යං ලභන්ති තෙන තෙන න තුස්සන්ති, අපරාපරං පරියෙසන්ති, මනාපිකෙසු රසෙසු රත්තා{4} ගිද්ධා ගධිතා මුච්ඡිතා අජ්ඣොපන්නා{5}, ලග්ගා ලග්ගිතා පළිබුද්ධා, සා රසතණ්හා තස්ස පච්චෙකබුද්ධස්ස පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. තස්මා සො පච්චෙකසම්බුද්ධො පටිසඞ්ඛා යොනිසො ආහාරං ආහාරෙති, නෙව දවාය න මදාය න මණ්ඩනාය න විභූසනාය යාවදෙව ඉමස්ස කායස්ස ඨිතියා යාපනාය විහිංසූපරතියා බ්රහ්මචරියානුග්ගහාය, ඉතිපුරාණං ච වෙදනං පටිහඞ්ඛාමි, නවං ච වෙදනං න උප්පාදෙස්සාමි, යාත්රා ච මෙ භවිස්සති අනවජ්ජතා ච ඵාසුවිහාරො ච. යථා වණං ආලිම්පෙය්ය යාවදෙව රොපනත්ථාය,{7} යථා වා පන අක්ඛං අබ්භඤ්ජෙය්ය යාවදෙව භාරස්ස නිත්ථරණත්ථාය, යථා වා පන පුත්තමංසං ආහාරං ආහරෙය්ය{8} යාවදෙව කන්තාරස්ස නිත්ථරණත්ථාය. එවමෙව සො පච්චෙකසම්බුද්ධො පටිසඞ්ඛා යොනිසො ආහාරං ආහාරෙති, නෙව දවාය න මදාය න මණ්ඩනාය න විභූසනාය යාවදෙව ඉමස්ස කායස්ස ඨිතියා යාපනාය විහිංසූපරතියා බ්රහ්මචරියානුග්ගහාය, ඉති පුරාණං ච වෙදනං පටිහඞ්ඛාමි, නවං ච වෙදනං න උප්පාදෙස්සාමි,"
                    }
                ],
                "footnotes": [
                    {
                        "type": "footnote",
                        "text": "1. ලොණියං-පන -"
                    },
                    {
                        "type": "footnote",
                        "text": "2. ලම්බිලං ස්යා, ලම්බිකං-ම ඡ සං"
                    },
                    {
                        "type": "footnote",
                        "text": "3. සාදු අසාදු-ම ඡ සං"
                    },
                    {
                        "type": "footnote",
                        "text": "4. මනාපිකෙසු රත්තා-ව, වි"
                    },
                    {
                        "type": "footnote",
                        "text": "5. අජ්ඣොසන්තා-ම ඡ සං"
                    },
                    {
                        "type": "footnote",
                        "text": "6. අනභාවං කතා-ම ඡ සං"
                    },
                    {
                        "type": "footnote",
                        "text": "7. ආරුහනත්ථාය-ම ඡ සං"
                    },
                    {
                        "type": "footnote",
                        "text": "8. ආහාරෙ ස්යා-ම ඡ සං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 604,
            "pali": {
                "entries": [
                    {
                        "type": "paragraph",
                        "text": "යාත්රා ච මෙ භවිස්සති අනවජ්ජතා ච ඵාසුවිහාරො ව ති. රසතණ්හං පජහති විනොදෙති බ්යන්තීකරොති අනභාවං ගමෙති, රසතණ්හාය ආරතො විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදිකතෙන චෙතසා විහරතීති ‘රසෙසු ගෙධං’. **අලොලො**ති ‘ලොලුප්පං වුච්චති තණ්හා, “යො රාගො සාරාගො -පෙ- අභිජ්ඣා ලොභො අකුසලමූලං. “සා ලොලුප්පා තණ්හා තස්ස පච්චෙකසම්බුද්ධස්ස පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා, තස්මා පච්චෙකසම්බුද්ධො අලොලොති ‘රසෙසු ගෙධං අකරං අලොලො.’"
                    },
                    {
                        "type": "paragraph",
                        "text": "**අනඤ්ඤපොසී සපදානචාරී**ති: ‘අනඤ්ඤපොසී’ති සො පච්චෙකසම්බුද්ධො අත්තානඤ්ඤෙව පොසෙති න පරන්ති,"
                    },
                    {
                        "type": "gatha",
                        "text": "1. “අනඤ්ඤපොසීං අඤ්ඤාතං දන්තං සාරෙ පතිට්ඨිතං.{1}\nඛීණාසවං වන්තදොසං තමහං බ්රූමි බ්රාහ්මණ”න්ති.{a}",
                        "level": 1
                    },
                    {
                        "type": "paragraph",
                        "text": "**අනඤ්ඤපොසී සපදානචාරී**ති: සො පච්චෙකසම්බුද්ධො පුබ්බණ්හසමයං නිවාසෙත්වා පත්තචීවරමාදාය ගාමං වා නිගමං වා පිණ්ඩාය පවිසති රක්ඛිතෙනෙව කායෙන රක්ඛිතාය වාචාය රක්ඛිතෙන චිත්තෙන උපට්ඨිතාය සතියා සංවුතෙහි ඉන්ද්රියෙහි ඔක්ඛිත්තචක්ඛු ඉරියාපථසම්පන්නො, කුලාකුලං අනතික්කමන්තො පිණ්ඩාය චරතීති ‘අනඤ්ඤපොසී සපදානචාරී.’"
                    },
                    {
                        "type": "paragraph",
                        "text": "**කුලෙ කුලෙ අප්පටිබද්ධචිත්තො**ති: ද්වීහි කාරණෙහි පටිබද්ධචිත්තො{2} හොති: අත්තානං වා නීචං ඨපෙන්තො පරං උච්චං ඨපෙන්තො පටිබද්ධචිත්තො හොති, අත්තානං වා උච්චං ඨපෙන්තො පරං නීචං ඨපෙන්තො පටිබද්ධචිත්තො හොති."
                    }
                ],
                "footnotes": [
                    {
                        "type": "footnote",
                        "text": "1. සාරෙසු සුපතිට්ඨිතං-ස්යා"
                    },
                    {
                        "type": "footnote",
                        "text": "2. පටිබන්ධචිත්තො-ව වි"
                    },
                    {
                        "type": "footnote",
                        "text": "a. උදානපාළි-බොධිවග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 606,
            "pali": {
                "entries": [
                    {
                        "type": "paragraph",
                        "text": "කථං අත්තානං නීචං ඨපෙන්තො පරං උච්චං ඨපෙන්තො පටිබද්ධචිත්තො හොති: තුම්හෙ මෙ බහූපකාරා, අහං තුම්හෙ නිස්සාය ලභාමි චීවරපිණ්ඩපාතසෙනාසනගිලානපච්චයභෙසජ්ජපරික්ඛාරං යෙපි මෙ අඤ්ඤෙ දාතුං වා කාතුං වා මඤ්ඤන්ති, තුම්හෙ නිස්සාය තුම්හෙ සම්පස්සන්තා, යම්පි මෙ පොරාණං මාතාපෙත්තිකං නාමගොත්තං. තම්පි මෙ අන්නරහිතං, තුම්හෙහි අහං ඤායාමි අසුකස්ස කුලුපකො අසුකාය කුලුපකොති. එවං අත්තානං නීචං ඨපෙන්තො පරං උච්චං ඨපෙන්තො පටිබද්ධචිත්තො හොති. කථං අත්තානං උච්චං ඨපෙන්තො පරං නීචං ඨපෙන්තො පටිබද්ධචිත්තො හොති: අහං තුම්හාකං බහුපකාරො, තුම්හෙ මං ආගම්ම බුද්ධං සරණං ගතා, ධම්මං සරණං ගතා, සඞ්ඝං සරණං ගතා, පාණාතිපාතා පටිවිරතා, අදින්නාදානා පටිවිරතා, කාමෙසු මිච්ඡාචාරා පටිවිරතා, මුසාවාදා පටිවිරතා සුරාමෙරයමජ්ජපමාදට්ඨානා පටිවිරතා. තුම්හාකං අහං උද්දෙසං දෙමි, පරිපුච්ඡං දෙමි, උපොසථං ආචික්ඛාමි,{1} නවකම්මං අධිට්ඨාමි. අථ ච පන තුම්හෙ මං උජ්ඣිත්වා අඤ්ඤෙ සක්කරොථ ගරුකරොථ{2} මානෙථ පුජෙථාති. එවං අත්තානං උච්චං ඨපෙන්තො පරං නීචං ඨපෙන්තො පටිබද්ධචිත්තො හොති."
                    },
                    {
                        "type": "paragraph",
                        "text": "**කුලෙ කුලෙ අප්පටිබද්ධචිත්තො**ති: සො පච්චෙකසම්බුද්ධො කුලපළිබොධෙන අප්පටිබද්ධචිත්තො හොති, ගණපළිබොධෙන අප්පටිබද්ධචිත්තො හොති, ආවාසපළිබොධෙන අප්පටිබද්ධචිත්තො හොති, චීවරපළිබොධෙන අප්පටිබද්ධචිත්තො හොති, පිණ්ඩපාතපළිබොධෙන අප්පටිබද්ධචිත්තො හොති, සෙනාසනපළිබොධෙන අප්පටිබද්ධචිත්තො හොති, ගිලානපච්චයභෙසජ්ජපරික්ඛාරපළිබොධෙන අප්පටිබද්ධචිත්තො හොතීති-කුලෙ කුලෙ අප්පටිබද්ධචිත්තො එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“රසෙසු ගෙධං අකරං අලොලො\nඅනඤ්ඤපොසී සපදානචාරී,\nකුලෙ කුලෙ අප්පටිබද්ධචිත්තො\nඑකො චරෙ ඛග්ගවිසාණකප්පො.”",
                        "level": 2
                    },
                    {
                        "type": "heading",
                        "text": "2. ",
                        "level": 1
                    },
                    {
                        "type": "gatha",
                        "text": "පහාය පඤ්චාවරණානි චෙතසො\nඋපක්කිලෙසෙ බ්යපනුජ්ජ සබ්බෙ,\nඅනිස්සිතො ඡෙත්ව සිනෙහදොසං{3}\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**පහාය පඤ්චාවරණානි චෙතසො**ති: සො පච්චෙකසම්බුද්ධො කාමච්ඡන්දනීවරණං පහාය පජහිත්වා විනොදෙත්වා බ්යන්තීකරිත්වා අනභාවං ගමෙත්වා, බ්යාපාදනීවරණං-ථීනමිද්ධනීවරණං-උද්ධච්චකුක්කුච්චනීවරණං-විචිකිච්ඡානීවරණං පහාය පජහිත්වා විනොදෙත්වා බ්යන්තීකරිත්වා අනභාවං ගමෙත්වා විවිච්චෙව කාමෙහි විවිච්ච අකුසලෙහි ධම්මෙහි සවිතක්කං සවිචාරං විවෙකජං පීතිසුඛං පඨමං ඣානං උපසම්පජ්ජ විහරතීති ‘පහාය පඤ්චාවරණානි චෙතසො’."
                    }
                ],
                "footnotes": [
                    {
                        "type": "footnote",
                        "text": "1. ආචික්ඛිස්සාමි-ව වි"
                    },
                    {
                        "type": "footnote",
                        "text": "2. ගරුං කරොථ-ම ඡ සං"
                    },
                    {
                        "type": "footnote",
                        "text": "3. ඡෙත්වා සිනෙහදොසං-ප වි ව ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 608,
            "pali": {
                "entries": [
                    {
                        "type": "paragraph",
                        "text": "**උපක්කිලෙසෙ බ්යපනුජ්ජ සබ්බෙ**ති: රාගො චිත්තස්ස උපක්කිලෙසො, දොසො චිත්තස්ස උපක්කිලෙසො, මොහො චිත්තස්ස උපක්කිලෙසො, කොධො-උපනාහො -පෙ- සබ්බාකුසලාභිසංඛාරා චිත්තස්ස උපකිලෙසා. **උපක්කිලෙසෙ බ්යපනුජ්ජ සබ්බෙ**ති: සබ්බෙ චිත්තස්ස උපක්කිලෙසෙ බ්යපනුජ්ජ පනුදිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වාති ‘උපක්කිලෙසෙ බ්යපනුජ්ජ සබ්බෙ’."
                    },
                    {
                        "type": "paragraph",
                        "text": "**අනිස්සිතො ඡෙත්ව සිනෙහදො**සන්ති: ‘අනිස්සිතො’ති ද්වෙ නිස්සයා: තණ්හානිස්සයො ච දිට්ඨිනිස්සයො ච -පෙ- අයං තණ්හානිස්සයො -පෙ- අයං දිට්ඨිනිස්සයො. **සිනෙහො**ති ද්වෙ සිනෙහා: තණ්හාස්නෙහො ච දිට්ඨිස්නෙහො ච -පෙ- අයං තණ්හාස්නෙහො -පෙ- අයං දිට්ඨිස්නෙහො **දොසො**ති “යො චිත්තස්ස ආඝාතො පටිඝාතො පටිඝං පටිවිරොධො කොපො පකොපො සම්පකොපො දොසො පදොසො සම්පදොසො චිත්තස්ස බ්යාපත්ති මනො පදොසො කොධො කුජ්ඣනා කුජ්ඣිතත්තං දොසො දුස්සනා දුස්සිතත්තං බ්යාපත්ති බ්යාපජ්ජනා බ්යාපජ්ජිතත්තං චණ්ඩික්කං අසුරොපො අනත්තමනතා චිත්තස්ස’.{a} **අනිස්සිතො ඡෙත්ව සිනෙහදොස**න්ති සො පච්චෙකසම්බුද්ධො තණ්හාස්නෙහං ච දිට්ඨිස්නෙහං ච දොසං ච ඡෙත්වා උච්ඡින්දිත්වා සමුච්ඡින්දිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වා චක්ඛුං අනිස්සිතො සොතං අනිස්සිතො -පෙ- දිට්ඨසුතමුතවිඤ්ඤාතබ්බෙ ධම්මෙ අනිස්සිතො අනල්ලීනො අනුපගතො අනජ්ඣොසිතො අනධිමුත්තො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘අනිස්සිතො ඡෙත්ව සිනෙහදොසං එකො චරෙ ඛග්ගවිසාණකප්පො.’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“පහාය පඤ්චාවරණානි චෙතසො\nඋපක්කිලෙසෙ බ්යපනුජ්ජ සබ්බෙ,\nඅනිස්සිතො ඡෙත්ව සිනෙහදොසං\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "a. ධම්මසඞ්ගණි-නික්ඛෙපකණ්ඩ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 610,
            "pali": {
                "entries": [
                    {
                        "type": "heading",
                        "text": "3. ",
                        "level": 1
                    },
                    {
                        "type": "gatha",
                        "text": "විපිට්ඨිකත්වාන සුඛං දුඛං ච{1}\nපුබ්බෙව ච සොමනස්සදොමනස්සං,\nලද්ධානුපෙක්ඛං සමථං විසුද්ධං\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**විපිට්ඨිකත්වාන සුඛං දුඛං ච1 පුබ්බෙව ච සොමනස්සදොමන**ස්සන්ති: සො පච්චෙකසම්බුද්ධො සුඛස්ස ච පහානා දුක්ඛස්ස ච පහානා පුබ්බෙව සොමනස්සදොමනස්සානං අත්ථඞ්ගමා අදුක්ඛමසුඛං උපෙක්ඛා සතිපාරිසුද්ධිං චතුත්ථං ඣානං උපසම්පජ්ජ විහරතීති-‘විපිට්ඨිකත්වාන සුඛං දුඛං ච පුබ්බෙව ච සොමනස්සදොමනස්සං’."
                    },
                    {
                        "type": "paragraph",
                        "text": "**ලද්ධානුපෙක්ඛං සමථං විසුද්ධ**න්ති ‘උපෙක්ඛා’ති යා චතුත්ථජ්ඣානෙ උපෙක්ඛා උපෙක්ඛායනා අජ්ඣපෙක්ඛනා චිත්තසමථො{2} චිත්තපස්සද්ධතා මජ්ඣත්තතා චිත්තස්ස. **සමථො**ති “යා චිත්තස්ස ඨිති සංඨිති අවට්ඨිති අවිසාහාරො අවික්ඛෙපො අවිසාහටමානසතා සමථො සමාධින්ද්රියං සමාධිබලං සම්මාසමාධි{a} චතුත්ථජ්ඣානෙ3 උපෙක්ඛා ච සමථො ච සුද්ධා හොන්ති විසුද්ධා පරියොදාතා අනඞ්ගණා විගතූපක්කිලෙසා මුදුභූතා කම්මනියා ඨිතා ආනෙඤ්ජප්පත්තා.{4} **ලද්ධානුපෙක්ඛං සමථං විසුද්ධ**න්ති: චතුත්ථජ්ඣානු පෙක්ඛං ච{5} සමථං ච ලද්ධා ලභිත්වා වින්දිත්වා පටිලභිත්වාති ‘ලද්ධානුපෙක්ඛං සමථං විසුද්ධං එකො චරෙ ඛග්ගවිසාණකප්පො.’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“විපිට්ඨි කත්වාන සුඛං දුඛං ච{1}\nපුබ්බෙව ච සොමනස්සදොමනස්සං,\nලද්ධානුපෙක්ඛං සමථං විසුද්ධං\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. දුක්ඛං ච-ප ව වි"
                    },
                    {
                        "type": "footnote",
                        "text": "2. චිත්තසමතා-ම ඡ සං\nචිත්තස්ස සමථො-ප ව වි"
                    },
                    {
                        "type": "footnote",
                        "text": "3. චතුත්ථ ඣානෙ-ම ඡ සං, ව, වි"
                    },
                    {
                        "type": "footnote",
                        "text": "4. කම්මනියා අනෙජ්ජප්පත්තා-පන"
                    },
                    {
                        "type": "footnote",
                        "text": "5. චතු ජ්ඣානං උපෙක්ඛං ච-ම ඡ සං"
                    },
                    {
                        "type": "footnote",
                        "text": "a. ධම්මසඞ්ගණි-චිත්තුප්පාදකණ්ඩ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 612,
            "pali": {
                "entries": [
                    {
                        "type": "heading",
                        "text": "4. ",
                        "level": 1
                    },
                    {
                        "type": "gatha",
                        "text": "ආරද්ධවිරියො පරමත්ථපත්තියා\nඅලීනචිත්තො අකුසීතවුත්ති,\nදළ්හනික්කමො ථාමබලූපපන්නො{1}\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**ආරද්ධවිරියො පරමත්ථපත්තියා**ති: ‘පරමත්ථං’ වුච්චන්ති අමතං නිබ්බානං: “යො සො සබ්බසංඛාරසමථො සබ්බූපධීපටිනිස්සග්ගො තණ්හක්ඛයො විරාගො නිරොධො නිබ්බානං: ‘පරමත්ථස්ස පත්තියා ලාභාය පටිලාභාය අධිගමාය ඵුසනාය{2} සච්ඡිකිරියාය ආරද්ධවිරියො විහරති, අකුසලානං ධම්මානං පහානාය කුසලානං ධම්මානං සම්පදාය ථාමවා දළ්හපරක්කමො අනික්ඛිත්තධුරො කුසලෙසු ධම්මෙසූති ‘ආරද්ධවිරියො පරමත්ථපත්තියා’."
                    },
                    {
                        "type": "paragraph",
                        "text": "**අලීනචිත්තො අකුසීතවුත්තී**ති: සො පච්චෙකසම්බුද්ධො අනුප්පන්නානං පාපකානං අකුසලානං ධම්මානං අනුප්පාදාය ඡන්දං ජනෙති වායමති විරියං ආරභති, චිත්තං පග්ගණ්හාති, පදහති, උප්පන්නානං පාපකානං අකුසලානං ධම්මානං පහානාය -පෙ- අනුප්පන්නානං කුසලානං ධම්මානං උප්පාදාය -පෙ- උප්පන්නානං කුසලානං ධම්මානං ඨිතියා අසම්මොසාය භීයොභාවාය වෙපුල්ලාය භාවනාය පාරිපුරියා ඡන්දං ජනෙති වායමති විරියං ආරභති චිත්තං පග්ගණ්හාති පදහතීති එවම්පි{3} ‘අලීනචිත්තො අකුසීතවුත්ති. ‘අථවා කාමං තචො ච නහාරු ච{4} අට්ඨි ච අවසිස්සතු{5} සරීරෙ උපසුස්සතු මංසලොහිතං. යං තං පුරිසථාමෙන පුරිසබලෙන පුරිසවිරියෙන පුරිසපරක්කමෙන පත්තබ්බං න තං අපාපුණිත්වා විරියස්ස සන්ථානං{6} භවිස්සතීති චිත්තං පග්ගණ්හාති පදහති එවම්පි ‘අලීනචිත්තො අකුසීතවුත්ති’"
                    },
                    {
                        "type": "gatha",
                        "text": "1. නාසිස්සං න පිවිස්සාමි{4} විහාරතො න නික්ඛමෙ,\nනපි පස්සං නිපාත්යෙයං තණ්හාසල්ලෙ අනුහතෙ”ති.{a}",
                        "level": 1
                    },
                    {
                        "type": "paragraph",
                        "text": "චිත්තං පග්ගණ්හාති පදහති, එවම්පි අලීනචිත්තො අකුසීතවුත්ති’ න තාවාහං ඉමං පල්ලඞ්කං භින්දිස්සාමි යාව මෙ න අනුපාදාය ආසවෙහි චිත්තං විමුච්චිස්සතීති චිත්තං පග්ගණ්හාති පදහති, එවම්පි ‘අලීනචිත්තො අකුසීතවුත්ති’ න තාවාහං ඉමම්හා ආසනා උට්ඨහිස්සාමි. යාව මෙ න අනුපාදාය ආසවෙහි චිත්තං විමුච්චිස්සතීති චිත්තං පග්ගණ්හාති පදහති, එවම්පි ‘අලීනචිත්තො අකුසීතවුත්ති’."
                    }
                ],
                "footnotes": [
                    {
                        "type": "footnote",
                        "text": "1. ධාමබලූපපන්නො-ව වි"
                    },
                    {
                        "type": "footnote",
                        "text": "2. ඵස්සනාය-ම ඡ සං"
                    },
                    {
                        "type": "footnote",
                        "text": "3. එවං-ම ඡ සං"
                    },
                    {
                        "type": "footnote",
                        "text": "4. නහාරූ ච-ම ඡ සං"
                    },
                    {
                        "type": "footnote",
                        "text": "5. අවසුස්සතු-ස්යා"
                    },
                    {
                        "type": "footnote",
                        "text": "6. සණ්ඨානං-ම ඡ සං\nඨානං-ස්යා"
                    },
                    {
                        "type": "footnote",
                        "text": "a. ථෙරගාථාපාලි-පච්චයත්ථෙරගාථා\nමුදිතත්ථෙරගාථා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 614,
            "pali": {
                "entries": [
                    {
                        "type": "paragraph",
                        "text": "න තාවාහං ඉමම්හා චඞ්කමා ඔරොහිස්සාමි-විහාරා නික්ඛමිස්සාමි-අඩ්ඪයොගා නික්ඛමිස්සාමි-පාසාදා නික්ඛමිස්සාමි-හම්මියා නික්ඛමිස්සාමි-ගුහාය නික්ඛමිස්සාමි-ලෙනා නික්ඛමිස්සාමි-කුටියා නික්ඛමිස්සාමි-කූටාගාරා නික්ඛමිස්සාමි-අට්ටා නික්ඛමිස්සාමි-මාලා නික්ඛමිස්සාමි-උද්දණ්ඩා නික්ඛමිස්සාමි-උපට්ඨානසාලාය නික්ඛමිස්සාමි-මණ්ඩපා නික්ඛමිස්සාමි-රුක්ඛමූලා නික්ඛමිස්සාමි යාව මෙ න අනුපාදාය ආසවෙහි චිත්තං විමුච්චිස්සතීති චිත්තං පග්ගණ්හාති පදහති, එවම්පි ‘අලිනචිත්තො අකුසීතවුත්ති’."
                    },
                    {
                        "type": "paragraph",
                        "text": "ඉමස්මිං යෙව පුබ්බණ්හසමයෙ{1} අරියධම්මං ආහරිස්සාමි සමාහරිස්සාමි අධිගච්ඡිස්සාමි ඵස්සිස්සාමි සච්ඡිකරිස්සාමීති චිත්තං පග්ගණ්හාති පදහති. එවම්පි ‘අලීනචිත්තො අකුසීත වුත්ති’. ඉමස්මිං යෙව මජ්ඣන්තිකසමයෙ{2} -පෙ- සායණ්හසමයෙ පුරෙභත්තං පච්ඡාභත්තං පුරිමයාමං මජ්ඣිමයාමං පච්ඡිමයාමං කාළෙ ජුණ්හෙ වස්සෙ හෙමන්තෙ ගිම්හෙ පුරිමෙ වයොඛන්ධෙ මජ්ඣිමෙ වයොඛන්ධෙ පච්ඡිමෙ වයොඛන්ධෙ අරියධම්මං ආහරිස්සාමි සමාහරිස්සාමි අධිගච්ඡිස්සාමි ඵස්සිස්සාමි සච්ඡිකරිස්සාමීති චිත්තං පග්ගණ්හාති පදහති, එවම්පි ‘අලීන චිත්තො අකුසීතවුත්ති’."
                    },
                    {
                        "type": "paragraph",
                        "text": "**දළ්හනික්කමො ථාමබලුපපන්නො**ති: සො පච්චෙකසම්බුද්ධො දළ්හසමාදානො අහොසි අවට්ඨිතසමාදානො{3} කුසලෙසු ධම්මෙසු කායසුචරිතෙ වචීසුචරිතෙ මනොසුචරිතෙ දානසංවිභාගෙ සීලසමාදානෙ උපොසථූපවාසෙ මත්තෙය්යතාය{4} පෙත්තෙය්යතාය සාමඤ්ඤතාය බ්රහ්මඤ්ඤතාය කුලෙජෙට්ඨාපචායිතාය අඤ්ඤතරඤ්ඤතරෙසු අධිකුසලෙසු ධම්මෙසූ’ති දළ්හනික්කමො **ථාමබලුපපන්නො**ති සො පච්චෙකසම්බුද්ධො ථාමෙන ච බලෙන ච විරියෙන ච පරක්කමෙන ච පඤ්ඤාය ච උපෙතො හොති සමුපෙතො උපගතො සමුපගතො උපපන්නො සම්පන්නො සමන්නාගතො ‘දළ්හනික්කමො ථාමබලුපපන්නො එකො චරෙ ඛග්ගවිසාණකප්පො’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො’."
                    },
                    {
                        "type": "gatha",
                        "text": "ආරද්ධවිරියො පරමත්ථපත්තියා\nඅලීනචිත්තො අකුසීතවුත්ති,\nදළ්හනික්කමො ථාමබලුපපන්නො\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පුබ්බණ්හසමයං-ව වි"
                    },
                    {
                        "type": "footnote",
                        "text": "2. මජ්ඣණ්හික සමයෙ-කත්ථචි"
                    },
                    {
                        "type": "footnote",
                        "text": "3. අවත්ථිතසාමදානා-ම ව වි ක"
                    },
                    {
                        "type": "footnote",
                        "text": "4. මෙත්තෙය්යතාය-ව වි ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 616,
            "pali": {
                "entries": [
                    {
                        "type": "heading",
                        "text": "5. ",
                        "level": 1
                    },
                    {
                        "type": "gatha",
                        "text": "පටිසල්ලානං ඣානමරිඤ්චමානො\nධම්මෙසු නිච්චං අනුධම්මචාරී,\nආදීනවං සම්මසිතා භවෙසු\nඑකො චරෙ ඛග්ගවිසාණකප්පො",
                        "level": 2
                    },
                    {
                        "type": "paragraph",
                        "text": "**පටිසල්ලානං ඣානමරිඤ්චමානො**ති: සො පච්චෙකසම්බුද්ධො පටිසල්ලානාරාවො හොති පටිසල්ලානරතො අජ්ඣත්තං චෙතොසමථමනුයුත්තො අනිරාකතජ්ඣානො විපස්සනාය සමන්නාගතො බ්රූහෙතා සුඤ්ඤාගාරානං, ඣායී ඣානරතො එකත්තමනුයුත්තො සදත්ථගරුකොති ‘පටිසල්ලානං’. **ඣානමරිඤ්චමානො**ති සො පච්චෙකසම්බුද්ධො ද්වීහි කාරණෙහි ඣානං න රිඤ්චති: අනුප්පන්නස්ස වා පඨමස්ස ඣානස්ස උප්පාදාය යුත්තො පයුත්තො ආයුත්තො සමායුත්තො, අනුප්පන්නස්ස වා දුතියස්ස ඣානස්ස-අනුප්පන්නස්ස වා තතියස්ස ඣානස්ස-චතුත්ථස්ස ඣානස්ස උප්පාදාය යුත්තො පයුත්තො ආයුත්තො සමායුත්තොති, එවම්පි ‘ඣානං න රිඤ්චති’. අථවා උප්පන්නං වා පඨමං ඣානං ආසෙවති භාවෙති බහුලීකරොති, උප්පන්නං වා දුතියං ඣානං-උප්පන්නං වා තතියං ඣානං-උප්පන්නං වා චතුත්ථං ඣානං ආසෙවති භාවෙති බහුලීකරොති, එවම්පි ඣානං න රිඤ්චතීති ‘පටිසල්ලානං ඣානමරිඤ්චමානො’."
                    },
                    {
                        "type": "paragraph",
                        "text": "**ධම්මෙසු නිච්චං අනුධම්මචාරීති: ධම්මා වුච්චන්ති චත්තාරො සතිපට්ඨානා චත්තාරො සම්මප්පධානා -පෙ- අරියො අට්ඨඞ්ගිකො මග්ගො.** කතමෙ අනුධම්මා: සම්මාපටිපදා අනුලොමපටිපදා{1} අපච්චනීකපටිපදා අන්වත්ථපටිපදා ධම්මානුධම්මපටිපදා සීලෙසු පරිපුරකාරිතා ඉන්ද්රියෙසු ගුත්තද්වාරතා භොජනෙ මත්තඤ්ඤුතා ජාගරියානුයොගො සතිසම්පජඤ්ඤා, ඉමෙ වුච්චන්ති අනුධම්මා. **ධම්මෙසු නිච්චං අනුධම්මචාරී**ති: ධම්මෙසු නිච්චකාලං ධුවකාලං සත්තං සමිතං අබ්බොකිණ්ණං{2} පොඞ්ඛානුපොඞ්ඛං උදකොමිකජාතං{3} අවීචිසන්තතිසහිතං ඵස්සිතං පුරෙභත්තං පච්ඡාභත්තං පුරිමයාමං මජ්ඣිමයාමං පච්ඡිමයාමං කාළෙ ජුණ්හෙ වස්සෙ හෙමන්තෙ ගිම්හෙ පුරිමෙ වයොඛන්ධෙ මජ්ඣිමෙ වයොඛන්ධෙ පච්ඡිමෙ වයොඛන්ධෙ චරති විහරති ඉරීයති වත්තෙති පාලෙති යපෙති යාපෙතීති ‘ධම්මෙසු නිච්චං අනුධම්මචාරී’."
                    }
                ],
                "footnotes": [
                    {
                        "type": "footnote",
                        "text": "1. අනුලොමපටිපදා-ම ඡ සං නත්ථි"
                    },
                    {
                        "type": "footnote",
                        "text": "2. අවොකිණ්ණං-ම ඡ සං"
                    },
                    {
                        "type": "footnote",
                        "text": "3. උදඤමිකජාතං-ස්ය"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 618,
            "pali": {
                "entries": [
                    {
                        "type": "paragraph",
                        "text": "**ආදීනවං සම්මසිතා භවෙසූ**ති-‘සබ්බෙ සඞ්ඛාරා අනිච්චා’ති ආදීනවං සම්මසිතා භවෙසු ‘සබ්බෙ සඞ්ඛාරා දුක්ඛා’ති ‘සබ්බෙ ධම්මා අනත්තා’ති -පෙ- ‘යං කිඤ්චි සමුදයධම්මං සබ්බං තං නිරොධධම්ම’න්ති ආදීනවං සම්මසිතා භවෙසූ’ති ‘ආදීනවං සම්මසිතා භවෙසු එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“පටිසල්ලානං ඣානමරිඤ්චමානො\nධම්මෙසු නිච්චං අනුධම්මචාරී,\nආදීනවං සම්මසිතා භවෙසු\nඑකෙ චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "6. ",
                        "level": 1
                    },
                    {
                        "type": "gatha",
                        "text": "තණ්හක්ඛයං පත්ථයං අප්පමත්තො.{1}\nඅනෙළමූගො සුතවා සතීමා,\nසඞ්ඛාතධම්මො නියතො පධානවා\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**තණ්හක්ඛයං පත්ථයං අප්පමත්තොති:** ‘තණ්හා’ති රුපතණ්හා -පෙ- ධම්මතණ්හා. **තණ්හක්ඛයං පත්ථයන්ති**: රාගක්ඛයං දොසක්ඛයං මොහක්ඛයං ගතික්ඛයං උපපත්තික්ඛයං පටිසන්ධික්ඛයං භවක්ඛයං සංසාරක්ඛයං වට්ටක්ඛයං පත්ථයන්තො ඉච්ඡන්තො සාදියන්තො පිහයන්තො අභිජප්පන්තොති ‘තණ්හක්ඛයං’ පත්ථයං අප්පමත්තොති: -සො පච්චෙක සම්බුද්ධො සක්කච්චකාරි සාතච්චකාරී -පෙ- අප්පමත්තො කුසලෙසු ධම්මෙසූති ‘තණ්හක්ඛයං පත්ථයං අප්පමත්තො’."
                    },
                    {
                        "type": "paragraph",
                        "text": "**අනෙළමූගො සුත්වා සතීමා**ති: ‘අනෙළමූගොති’ සො පච්චෙකසම්බුද්ධො පණ්ඩිතො පඤ්ඤවා බුද්ධිමා ඤාණී විභාවී මෙධාවී. **සුතවා**ති: සො පච්චෙකසම්බුද්ධො බහුස්සුතො හොති, සුතධරො සුතසන්නිචයො, යෙ තෙ ධම්මා ආදිකල්යාණා මජ්ඣෙකල්යාණා පරියොසානකල්යාණා සාත්ථා සව්යඤ්ජනා කෙවලපරිපුණ්ණං පරිසුද්ධං බ්රහ්මචරියං අභිවදන්ති, තථාරූපාස්ස ධම්මා බහුස්සුතා හොන්ති, ධාතා වචසා පරිචිතා මනසානුපෙක්ඛිතා දිට්ඨියා සුප්පවිද්ධා. **සතිමා**ති: සො පච්චෙකසම්බුද්ධො සතිමා හොති පරමෙන සතිනෙපක්කෙන සමන්නාගතත්තා චිරකතම්පි චිරභාසිතම්පි සරිතා අනුස්සරිතාති ‘අනෙළමූගො සුතවා සතීමා."
                    }
                ],
                "footnotes": [
                    {
                        "type": "footnote",
                        "text": "1. පත්ථයමප්පමත්තො-ව වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 620,
            "pali": {
                "entries": [
                    {
                        "type": "paragraph",
                        "text": "**සඞ්ඛාතධම්මො නියතො පධානවාති**: සඞ්ඛාතධම්මො{1} වුච්චති ඤාණං, “යා පා පඤ්ඤාජානනා -පෙ- අමොහො ධම්මවිචයො සම්මාදිට්ඨි.” සඞ්ඛාතධම්මොති: සො පච්චෙකසම්බුද්ධො සඞ්ඛාතධම්මො ඤාතධම්මො තුලිතධම්මො තීරිතධම්මො විභුතධම්මො විභාවිතධම්මො, ‘සබ්බෙ සඞ්ඛාරා අනිච්චාති සඞ්ඛාතධම්මො -පෙ- ‘යං කිඤ්චි සමුදයධම්මං තං නිරොධධම්ම’න්ති සඞ්ඛාතධම්මො ඤාතධම්මො තුලිතධම්මො තීරිතධම්මො විභූතධම්මො විභාවිතධම්මො, අථවා තස්ස පච්චෙකසම්බුද්ධස්ස ඛන්ධා සංඛිත්තා ධාතුයො සඞ්ඛිත්තා ආයතනානි සඞ්ඛිත්තානි ගතියො සංඛිත්තා උප්පත්තියො සඞ්ඛිත්තා පටිසන්ධියො සංඛිත්තා භවා සංඛිත්තා සංසාරා සංඛිත්තා වට්ටා සංඛිත්තා, අථවා සො පච්චෙකසම්බුද්ධො ඛන්ධපරියන්තෙ ඨිතො ධාතුපරියන්තෙ ඨිතො ආයතනපරියන්තෙ ඨිතො ගතිපරියන්තෙ ඨිතො උප්පත්තිපරියන්තෙ ඨිතො පටිසන්ධිපරියන්තෙ ඨිතො භවපරියන්තෙ ඨිතො සංසාරපරියන්තෙ ඨිතො වට්ටපරියන්තෙ ඨිතො අන්තිමභවෙ ඨිතො අන්තිමසමුස්සයෙ{2} ඨිතො අන්තිමදෙහධරො පච්චෙකසම්බුද්ධො:"
                    },
                    {
                        "type": "gatha",
                        "text": "1. තස්සායං පච්ඡිමකොටි චරිමොයං සමුස්සයො,\nජාතිමරණසංසාරො නත්ථි තස්ස පුනබ්භවො”ති.",
                        "level": 1
                    },
                    {
                        "type": "paragraph",
                        "text": "තංකාරණා පච්චෙකසම්බුද්ධො සඞ්ඛාතධම්මො. **නියතො**ති නියාමා වුච්චන්ති{3} චත්තාරො අරියමග්ගා, චතූහි අරියමග්ගෙහි සමන්නාගතොති නියතො, නියාමං පත්තො සංපත්තො අධිගතො ඵස්සිතො සච්ඡිකතොති නියතො. **පධානවා**ති: ‘පධානං’ වුච්චති විරියං, “යො චෙතසිකො විරියාරම්භො නික්කමො පරක්කමො උය්යාමො වායාමො උස්සාහො උස්සොළ්හි ථාමො ධිති{4} අසිථිලපරක්කමො අනික්ඛිත්තඡන්දතා අනික්ඛිත්තධුරතා ධුරසම්පග්ගාහො විරියං විරියින්ද්රියං විරියබලං සම්මාවායාමො”{a} සො පච්චෙකසම්බුද්ධො ඉමිනා පධානෙන උපෙතො{5} සමුපෙතො උපාගතො සමුපගතො උප්පන්නො සම්පන්නො{6} සමන්නාගතො. තස්මා සො පච්චෙකසම්බුද්ධො පධානවා’ති ‘සඞ්ඛාතධම්මො නියතො පධානවා එකො චරෙ ඛග්ගවිසාණකප්පො. ‘"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“තණ්හක්ඛයං පත්ථයං අප්පමත්තො\nඅනෙලමූගො සුතවා සතීමා,\nසඞ්ඛාතධම්මො නියතො පධානවා\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සංඛාතධම්මා වුච්චන්ති-ප ව වි"
                    },
                    {
                        "type": "footnote",
                        "text": "2. අන්තිමෙ සමුස්සසෙ-ව වි"
                    },
                    {
                        "type": "footnote",
                        "text": "3. නියමා වුච්චන්ති-ප ව වි"
                    },
                    {
                        "type": "footnote",
                        "text": "4. ඨිති-ව ච වි ක"
                    },
                    {
                        "type": "footnote",
                        "text": "5. ඉමිනා උපෙතො-ම ප වි ක"
                    },
                    {
                        "type": "footnote",
                        "text": "6. උප්පන්නො සම්පන්නො-ව වි ක"
                    },
                    {
                        "type": "footnote",
                        "text": "a. ධම්මසඞ්ගණි-චිත්තුප්පාදකණ්ඪ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 622,
            "pali": {
                "entries": [
                    {
                        "type": "heading",
                        "text": "7. ",
                        "level": 1
                    },
                    {
                        "type": "gatha",
                        "text": "සීහොව සද්දෙසු අසන්තසන්තා\nවාතො ව ජාලම්හි අසජ්ජමානො,\nපදුමංව තොයෙන අලිප්පමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**සීහොව සද්දෙසු අසන්තසන්තො**ති: යථා සීහො මිගරාජා සද්දෙසු අසන්තාසී අනුත්රාසී, අපරිසන්තාසී අනුබ්බිග්ගො අනුස්සඞ්කී අනුත්රාසො අභීරු අච්ඡම්භි අනුත්රාසී අපලායී, පච්චෙකසම්බුද්ධොපි සද්දෙසු අසන්තාසී අනුත්රාසී අපරිසන්තාසී අනුබ්බිග්ගො අනුස්සඞ්කී අනුත්රාසො අභීරු අච්ඡම්භි අනුත්රාසි අපලායී. පහීනභයභෙරවො විගතලොමහංසො විහරතීති ‘සීහොව සද්දෙසු අසන්තසන්තො’."
                    },
                    {
                        "type": "paragraph",
                        "text": "**වාතොව ජාලම්හි අසජ්ජමානො**ති: වාතො’ති පුරත්ථිමා වාතා පච්ඡිමා වාතා{1} උත්තරා වාතා දක්ඛිණා වාතා සරජා වාතා අරජා වාතා සීතා වාතා උණ්හා වාතා පරිත්තා වාතා අධිමත්තා වාතා කාළවාතා{2} වෙරම්බවාතා පක්ඛවාතා සුපණ්ණවාතා{3} තාලවණ්ටවාතා{4} විධුපනවාතා. ජාලං වුච්චති සුත්තජාලං. යථා වාතො ජලම්හි න සජ්ජති, න ගණ්හාති, න බජ්ඣති, න පළිබජ්ඣති, එවමෙව ද්වෙ ජාලා: තණ්හාජාලං ච දිට්ඨිජාලං ච -පෙ- ඉදං තණ්හාජාලං -පෙ- ඉදං දිට්ඨිජාලං. තස්ස පච්චෙකසම්බුද්ධස්ස තණ්හාජාලං පහීනා, දිට්ඨිජාලං පටිනිස්සට්ඨං ‘තණ්හාජාලස්ස පහීනත්තා දිට්ඨිජාලස්ස පටිනිස්සට්ඨත්තා සො පච්චෙකසම්බුද්ධො රූපෙ න සජ්ජති, සද්දෙ න සජ්ජති -පෙ- දිට්ඨසුතමුතවිඤ්ඤාතබ්බෙසු ධම්මෙසු න සජ්ජති, න ගණ්හාති{5} න බජ්ඣති න පළිබජ්ඣති, නික්ඛන්තො නිස්සටො විප්පමුත්තො විසඤ්ඤුත්තො{6} විමරියාදීකතෙන චෙතසා විහරතීති ‘වාතොව ජාලම්හි අසජ්ජමානො.’"
                    }
                ],
                "footnotes": [
                    {
                        "type": "footnote",
                        "text": "1. පුරත්ථිමවාතා පච්ඡිමවාතා-ව වි"
                    },
                    {
                        "type": "footnote",
                        "text": "2. කාළවාතා-මඡසං නත්ථි"
                    },
                    {
                        "type": "footnote",
                        "text": "3. සුඛණ්ණවාතා-ව වි"
                    },
                    {
                        "type": "footnote",
                        "text": "4. කාලපන්න වාතා-ව වි"
                    },
                    {
                        "type": "footnote",
                        "text": "5. න ගය්හති-ව වි"
                    },
                    {
                        "type": "footnote",
                        "text": "6. විසංයුත්තො-ම ව වි ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 624,
            "pali": {
                "entries": [
                    {
                        "type": "paragraph",
                        "text": "**පදුමංව තොයෙන අලිප්පමානො**ති: ‘පදුමං’ වුච්චති පදුමපුප්ඵං, ‘තොයං වුච්චති උදකං. යථා පදුමපුප්ඵං තොයෙන න ලිප්පති න පලිප්පති න උපලිප්පති අලිත්තං අපලිත්තං අනුපලිත්තං. එවමෙව ද්වෙ ලෙපා: තණ්හාලෙපො ච දිට්ඨිලෙපො ච -පෙ- අයං තණ්හාලෙපො -පෙ- අයං දිට්ඨිලෙපො, තස්ස පච්චෙකසම්බුද්ධස්ස තණ්හාලෙපො පහීනො දිට්ඨිලෙපො පටිනිස්සට්ඨො, තණ්හාලෙපස්ස පහීනත්තා දිට්ඨිලෙපස්ස පටිනිස්සට්ඨත්තා සො පච්චෙකසම්බුද්ධො රුපෙ න ලිප්පති සද්දෙ න ලිප්පති -පෙ- දිට්ඨසුතමුතවිඤ්ඤාතබ්බෙසු ධම්මෙසු න ලිප්පති න පලිප්පති න උපලිප්පති, අලිත්තො{1} අපලිත්තො අනුපලිත්තො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘පදුමංච තොයෙන අලිප්පමානො එකො චරො ඛග්ගවිසාණකප්පො’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“සීහොව සද්දෙසු අසන්තසන්තො\nවාතොව ජාලම්හි අසජ්ජමානො,\nපදුමංව තොයෙන අලිප්පමානො\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "8. ",
                        "level": 1
                    },
                    {
                        "type": "gatha",
                        "text": "සීහො යථා දාඨාබලී පසය්හ\nරාජා මිගානං අභිභුය්ය චාරී,\nසෙවෙථ පන්තානි සෙනාසනානි\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**සීහො යථා දාඨාබලී පසය්හ, රාජා මිගානං අභිභුය්ය චාරී**ති: යථා සීහො මිගරාජා දාඨාබලී දාඨාවුධො සබ්බෙ තිරච්ඡානගතෙ පාණෙ අභිභුය්ය අභිභවිත්වා අජ්ඣොත්ථරිත්වා පරියාදියිත්වා මද්දිත්වා චරති විහරති ඉරීයති වත්තෙති{2} පාලෙති යපෙති යාපෙති පච්චෙකසම්බුද්ධොපි පඤ්ඤාබලී පඤ්ඤාවුධො සබ්බපාණභුතෙ පුග්ගලෙ පඤ්ඤාය අභිභුය්ය අභිභවිත්වා අජ්ඣොත්ථරිත්වා පරියාදියිත්වා මද්දිත්වා විහරති ඉරීයති වත්තෙති{2} පාලෙති යපෙති යාපෙතීති ‘සීහො යථා දාඨාබලී පසය්හ රාජා මිගානං අභිභුය්ය චාරි:’"
                    }
                ],
                "footnotes": [
                    {
                        "type": "footnote",
                        "text": "1. අසංලිත්තො-ම ඡ සං"
                    },
                    {
                        "type": "footnote",
                        "text": "2. වත්තති-ව වි ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 626,
            "pali": {
                "entries": [
                    {
                        "type": "paragraph",
                        "text": "**සෙවෙථ පත්තානි සෙනාසනානී**ති: යථා සීහො මිගරාජා අරඤ්ඤෙ වනමජ්ඣොගහෙත්වා චරති විහරති ඉරීයති වත්තෙති පාලෙති යපෙති යාපෙති, පච්චෙකසම්බුද්ධොපි අරඤ්ඤෙ වනපත්ථානි පන්තානි සෙනාසනානි පටිසෙවති අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානි. සො එකො ගච්ඡති, එකො තිට්ඨති, එකො නිසීදති, එකො සෙය්යං කප්පෙති, එකො ගාමං පිණ්ඩාය පවිසති, එකො පටික්කමති, එකො රහො නිසීදති, එකො චඞ්කමං අධිට්ඨාති එකො චරති විහරති ඉරීයති වත්තෙති පාලෙති යපෙති යාපෙතීති ‘සෙවෙථ පන්තානි සෙනාසනානි එකො චරෙ ඛග්ගවිසාණකප්පො:"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“සීහො යථා දාඨාබලී පසය්හ\nරාජා මිගානං අභිභුය්ය චාරී,\nසෙවෙථ පන්තානි සෙනාසනානි\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "9. ",
                        "level": 1
                    },
                    {
                        "type": "gatha",
                        "text": "මෙත්තං උපෙක්ඛං කරුණං විමුත්තිං\nආසෙවමානො මුදිතං ච කාලෙ,\nසබ්බෙන ලොකෙන අවිරුජ්ඣමානො\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**මෙත්තං උපෙක්ඛං කරුණං විමුත්තිං ආසෙවමානො මුදිතං ච කාලෙ**ති සො පච්චෙකසම්බුද්ධො මෙත්තාසහගතෙන චෙතසා එකං දිසං ඵරිත්වා විහරති. තථා දුතියං තථා තතියං තථා චතුත්ථං, ඉති උද්ධමධො තිරියං සබ්බධී සබ්බත්ථතාය සබ්බවන්තං ලොකං මෙත්තාසහගතෙන චෙතසා විපුලෙන මහග්ගතෙන අප්පමාණෙන අවෙරෙන අබ්යාපජ්ඣෙන ඵරිත්වා විහරති, කරුණාසහගතෙන චෙතසා -පෙ- මුදිතාසහගතෙන චෙතසා -පෙ- උපෙක්ඛාසහගතෙන චෙතසා විපුලෙන මහග්ගතෙන අප්පමාණෙන අවෙරෙන අබ්යාපජ්ඣෙන ඵරිත්වා විහරතීති ‘මෙත්තං උපෙක්ඛං කරුණං විමුත්තිං ආසෙවමානො මුදිතං ච කාලෙ’."
                    },
                    {
                        "type": "paragraph",
                        "text": "**සබ්බෙන ලොකෙන අවිරුජ්ඣමානො**ති මෙත්තාය භාවිතත්තා යෙ පුරත්ථිමාය දිසාය සත්තා තෙ අප්පටිකූලා හොන්ති, යෙ පච්ඡිමාය දිසාය සත්තා-යෙ උත්තරාය දිසාය සත්තා-යෙ දක්ඛිණාය දිසාය සත්තා-යෙ පුරත්ථිමාය අනුදිසාය සත්තා-යෙ පච්ඡිමාය අනුදිසාය සත්තා-යෙ උත්තරාය අනුදිසාය සත්තා-යෙ දක්ඛිණාය අනුදිසාය සත්තා-යෙ හෙට්ඨිමාය දිසාය සත්තා-යෙ උපරිමාය දිසාය සත්තා-යෙ දසසු දිසාසු සත්තා තෙ අප්පටිකූලා හොන්ති, කරුණාය භාවිතත්තා-මුදිතාය භාවිතත්තා-උපෙක්ඛාය භාවිතත්තා යෙ පුරත්ථිමාය දිසාය සත්තා -පෙ- යෙ දසසු දිසාසු සත්තා තෙ අප්පටිකූලා හොන්ති."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 628,
            "pali": {
                "entries": [
                    {
                        "type": "paragraph",
                        "text": "**සබ්බෙන ලොකෙන අවිරුජ්ඣමානො**ති: සබ්බෙන ලොකෙන අවිරුජ්ඣමානො අප්පටිවිරුජ්ඣමානො අනාඝාතියමානො අප්පටිහඤ්ඤමානොති ‘සබ්බෙන ලොකෙන අවිරුජ්ඣමානොති එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“මෙත්තං උපෙක්ඛං කරුණං විමුත්තිං\nආසෙවමානො මුදිතං ච කාලෙ,\nසබ්බෙන ලොකෙන අවිරුජ්ඣමානො\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "heading",
                        "text": "10. ",
                        "level": 1
                    },
                    {
                        "type": "gatha",
                        "text": "රාගං ච දොසං ච පහාය මොහං\nසන්දාලයිත්වාන සඤ්ඤොජනානි{1},\nඅසන්තසං ජීවිතසඞ්ඛයම්හි\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**රාගං ච දොසං ච පහාය මොහ**න්ති ‘රාගො’ති “යො රාගො සාරාගො -පෙ- අභිජ්ඣා ලොභො අකුසල මූලං.” **දොසො**ති “යො චිත්තස්ස ආඝාතො -පෙ- චණ්ඩික්කං අසුරොපො අනත්තමනතා චිත්තස්ස”. **මොහො**ති “දුක්ඛෙ අඤ්ඤාණං -පෙ- අවිජ්ජාලඞ්ගී මොහො අකුසලමූලං”. **රාගං ච දොසං ච පහාය මොහ**න්ති සො පච්චෙකසම්බුද්ධො රාගං ච දොසං ච මොහං ච පහාය පජහිත්වා විනොදෙත්වා බ්යන්තීකරිත්වා{2} අනභාවං ගමෙත්වාති ‘රාගං ච දොසං ච පහාය මොහං.’"
                    },
                    {
                        "type": "paragraph",
                        "text": "**සන්දාලයිත්වාන සඤ්ඤොජනානී**ති: දස සඤ්ඤොජනානි’. කාමරාගසඤ්ඤොජනං පටිඝසඤ්ඤොජනං -පෙ- අවිජ්ජාසඤ්ඤොජනං, **සන්දාලයිත්වාන සඤ්ඤොජනානී**ති: සංයොජනානි සන්දාලයිත්වා පදාලයිත්වා සංපදාලයිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වාති ‘සන්දාලයිත්වාන සඤ්ඤොජනානි’."
                    },
                    {
                        "type": "paragraph",
                        "text": "**අසන්තසං ජීවිතසඞ්ඛයම්භී**ති: සො පච්චෙකසම්බුද්ධො ජීවිතපරියොසානෙ අසන්තාසී අනුත්රාසී අනුබ්බිග්ගො අනුස්සඞ්කි{3} අනුත්රාසො අභීරු අච්ඡම්භි අනුත්රාසි අපලායි පහීනභයභෙරවො විගතලොමහංසො විහරතීති ‘අසන්තසං ජීවිතසඞ්ඛයම්හි එකො චරෙ ඛග්ගවිසාණකප්පො.’"
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“රාගං ච දොසං පහාය මොහං\nසන්දාලයිත්වාන සඤ්ඤොජනානි, න\nඅසන්තසං ජීවිතසඞ්ඛයම්හි\nඑකො චරෙ ඛග්ගවිසාණකප්පො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සංසොවිනානි-මඡසං ව, වි"
                    },
                    {
                        "type": "footnote",
                        "text": "2. බ්යන්තිං කරිත්වා-මඡසං, ව, වි"
                    },
                    {
                        "type": "footnote",
                        "text": "3. අනුසඞ්කී-මඡසං ව, වි"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 630,
            "pali": {
                "entries": [
                    {
                        "type": "heading",
                        "text": "11. ",
                        "level": 1
                    },
                    {
                        "type": "gatha",
                        "text": "භජන්ති සෙවන්ති ච කාරණත්ථා{1}\nනික්කාරණා දුල්ලභා අජ්ජමිත්තා,\nඅත්තත්ථපඤ්ඤා{2} අසූචී මනුස්සා\nඑකො චරෙ ඛග්ගවිසාණකප්පො.",
                        "level": 2
                    },
                    {
                        "type": "paragraph",
                        "text": "**භජන්ති සෙවන්ති ච කාරණත්ථා**ති: අත්තත්ථකාරණා පරත්ථකාරණා උභයත්ථකාරණා දිට්ඨධම්මිකත්ථකාරණා සම්පරායිකත්ථකාරණා භජන්ති සම්භජන්ති සෙවන්ති නිසෙවන්ති සංසෙවන්ති පටිසෙවන්තීති ‘භජන්ති සෙවන්ති ච කාරණත්ථා’."
                    },
                    {
                        "type": "paragraph",
                        "text": "**නික්කාරණා දුල්ලභා අජ්ජමිත්තා**ති: ද්වෙ මිත්තා: අගාරිකමිත්තො ච පබ්බජිතමිත්තො ච{3} -පෙ- අයං අගාරිකමිත්තො -පෙ- අයං පබ්බජිතමිත්තො. **නික්කාරණා දුල්ලභා අජ්ජමිත්තා**ති: ඉමෙ ද්වෙ මිත්තා අකාරණා නික්කාරණා අහෙතු අප්පච්චයා දුල්ලභා දුල්ලද්ධා සුදුල්ලද්ධාති ‘නික්කාරණා දුල්ලභා අජ්ජමිත්තා’."
                    },
                    {
                        "type": "paragraph",
                        "text": "**අත්තත්ථපඤ්ඤා අසුචි මනුස්සා**ති: ‘අත්තත්ථපඤ්ඤා’ති අත්තනො අත්ථාය අත්තනො හෙතු අත්තනො පච්චයා අත්තනො කාරණා{5} භජන්ති සම්භවන්ති සෙවන්ති නිසෙවන්ති සංසෙවන්ති පටිසෙවන්ති ආචරන්ති සමාචරන්ති පයිරුපාසන්ති පරිපුච්ඡන්ති පරිපඤ්හන්තීති ‘අත්තත්ථපඤ්ඤා’. **අසුචී මනුස්සා**ති: අසුචිනා කායකම්මෙන සමන්නාගතාති අසුචී මනුස්සා, අසුචිනා වචීකම්මෙන සමන්නාගතාති අසූචී මනුස්සා, අසුචිනා මනොකම්මෙන සමන්නාගතාති අසුචී මනුස්සා, අසුචිනා පාණාතිපාතෙන-අසුචිනා අදින්නාදානෙන-අසුචිනා කාමෙසු මිච්ඡාචාරෙන-අසුචිනා මුසාවාදෙන-අසුචියා පිසුනාය වාචාය{6} සමන්නාගතා-අසුචියා ඵරුසාය වාචාය{7} සමන්නාගතා-අසුචිනා සම්ඵප්පලාපෙන සමන්නාගතා-අසුචියා අභිජ්ඣාය සමන්නාගතා-අසුචිනා බ්යාපාදෙන සමන්නාගතාති ‘අසුචී මනුස්සා, අසුචියා මිච්ඡාදිට්ඨියා සමන්නාගතාති අසුචී මනුස්සා, අසුචියා චෙතනාය සමන්නාගතාති අසූචී මනුස්සා, අසුචියා පත්ථනාය සමන්නාගතාති අසුචි ‘මනුස්සා, අසුචිනා පණිධිනා සමන්නාගතාති අසුචී මනුස්සා, අසුචී හීනා නිහීනා ඔමකා ලාමකා’ ඡත්තකා පරිත්තාති ‘අත්තත්ථපඤ්ඤා අසුචී මනුස්සා’."
                    }
                ],
                "footnotes": [
                    {
                        "type": "footnote",
                        "text": "1. කාරණත්තා-ම ව වි"
                    },
                    {
                        "type": "footnote",
                        "text": "2. අත්තත්ත පඤ්ඤ-ම ව වි"
                    },
                    {
                        "type": "footnote",
                        "text": "3. අනගාරික මිත්තොච-වි"
                    },
                    {
                        "type": "footnote",
                        "text": "4. අයං අනගාරික මිත්තො-වි"
                    },
                    {
                        "type": "footnote",
                        "text": "5. අත්ත කාරණ-මඡසං ව වි ක"
                    },
                    {
                        "type": "footnote",
                        "text": "6. පිසුනා වාචාය-ම ව වි ක"
                    },
                    {
                        "type": "footnote",
                        "text": "7. ඵරුසා වාචාය-ම ව වි ක"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 632,
            "pali": {
                "entries": [
                    {
                        "type": "paragraph",
                        "text": "**එකො චරෙ ඛග්ගවිසාණකප්පො**’ති ‘**එකො**’ති සො පච්චෙකබුද්ධො පබ්බජ්ජාසඞ්ඛාතෙන එකො -පෙ- **චරෙ**ති: අට්ඨචරියායො -පෙ- **ඛග්ගවිසාණකප්පො**ති යථා ඛග්ගස්ස නාම විසාණං එකං හොති අදුතියං -පෙ- එකො චරෙ ඛග්ගවිසාණකප්පො’."
                    },
                    {
                        "type": "unindented",
                        "text": "තෙනාහ සො පච්චෙකසම්බුද්ධො:"
                    },
                    {
                        "type": "gatha",
                        "text": "“භජන්ති සෙවන්ති ච කාරණත්ථා\nනික්කාරණා දුල්ලභා අජ්ජ මිත්තා.\nඅත්තත්ථපඤ්ඤා අසුචී මනුස්සා\nඑකො චරෙ ඛග්ගවිසාණකප්පො”ති.",
                        "level": 2
                    },
                    {
                        "type": "centered",
                        "text": "චතුත්ථො වග්ගො ",
                        "level": 1
                    },
                    {
                        "type": "centered",
                        "text": "නිට්ඨිතො ච ඛග්ගවිසාණසුත්තනිද්දෙසො. ",
                        "level": 1
                    },
                    {
                        "type": "gatha",
                        "text": "1. අජිතො තිස්සමෙත්තෙය්යො පුණ්ණකො අථ මෙත්තගූ,\nධොතකො උපසීවො ච නන්දො ච අථ හෙමකො.",
                        "level": 1
                    },
                    {
                        "type": "gatha",
                        "text": "2. තොදෙය්යකප්පො දුභයො ජතුකණ්ණි ච පණ්ඩිතො,\nභද්රාවුධො උදයො ච පොසාලො ච වාපි බ්රාහ්මණො.",
                        "level": 1
                    },
                    {
                        "type": "gatha",
                        "text": "3. මොඝරාජා ච මෙධාවී පිඞ්ගියො ච මහාඉසි,\nසොළසන්නං{1} පනෙතෙසං බ්රාහ්මණානංව සාසනං.\nපාරායනානං{2} නිද්දෙසා තත්තකානි භවන්ති හි{3}",
                        "level": 1
                    },
                    {
                        "type": "gatha",
                        "text": "4. ඛග්ගවිසාණසුත්තානං නිද්දෙසාපි තථෙව ච\nනිද්දෙසා දුවිධා ඤෙය්යා පරිපුණ්ණා සුලක්ඛිතා”ති",
                        "level": 1
                    },
                    {
                        "type": "centered",
                        "text": "චූලනිද්දෙසපාළි නිට්ඨිතා. ",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සොළිසානං-අ-වි"
                    },
                    {
                        "type": "footnote",
                        "text": "2. පාරායනා-ව"
                    },
                    {
                        "type": "footnote",
                        "text": "3. භවන්ති වා-ම ව වි ක"
                    }
                ]
            },
            "sinh": {
                "entries": [],
                "footnotes": []
            }
        }
    ],
    "bookId": 36,
    "pageOffset": 0,
    "collection": "mula"
}