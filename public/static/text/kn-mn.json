{
    "filename": "kn-mn",
    "pages": [
        {
            "pageNum": 2,
            "pali": {
                "entries": [
                    {
                        "type": "centered",
                        "text": "සුත්තන්තපිටකෙ ඛුද්දකනිකායෙ",
                        "level": 2
                    },
                    {
                        "type": "heading",
                        "text": "මහානිද්දෙසපාළි",
                        "level": 5
                    },
                    {
                        "type": "centered",
                        "text": "නමො තස්ස භගවතො අරහතො සම්මාසම්බුද්ධස්ස.",
                        "level": 1
                    },
                    {
                        "type": "centered",
                        "text": "1.",
                        "level": 2
                    },
                    {
                        "type": "heading",
                        "text": "කාමසුත්තනිද්දෙසො",
                        "level": 2
                    },
                    {
                        "type": "heading",
                        "text": "1 - 1",
                        "level": 1
                    },
                    {
                        "type": "gatha",
                        "text": "“කාමං කාමයමානස්ස තස්ස චෙ තං සමිජ්ඣති,\nඅද්ධා පීතිමනො හොති ලද්ධා මච්චො යදිච්ඡති.”",
                        "level": 1
                    },
                    {
                        "type": "paragraph",
                        "text": "**කාමං කාමයමානස්සාති **- ‘කාමා’ති උද්දානතො{1} ද්වෙ කාමා: වත්ථුකාමා ච කිලෙසකාමා ච. කතමෙ වත්ථුකාමා? මනාපිකා රූපා මනාපිකා සද්දා මනාපිකා ගන්ධා මනාපිකා රසා මනාපිකා ඵොට්ඨබ්බා, අත්ථරණා පාපුරණා, දාසිදාසා අජෙළකා කුක්කුටසූකරා හත්ථිගවාස්සවළවා, ඛෙත්තං වත්ථු{2} හිරඤ්ඤං සුවණ්ණං ගාමනිගමරාජධානියො රට්ඨං ච ජනපදො ච කොසො ච කොට්ඨාගාරං ච, යං කිඤ්චි රජනීයං වත්ථූ{3} වත්ථුකාමා."
                    },
                    {
                        "type": "paragraph",
                        "text": "අපි ච, අතීතා කාමා, අනාගතා කාමා, පච්චුප්පන්නා කාමා, අජ්ඣත්තා කාමා, බහිද්ධා කාමා, අජ්ඣත්තබහිද්ධා කාමා, හීනා කාමා, මජ්ඣිමා කාමා, පණීතා කාමා, ආපායිකා කාමා, මානුසිකා කාමා, දිබ්බා කාමා, පච්චුපට්ඨිතා කාමා, නිම්මිතා කාමා, පරනිම්මිතා කාමා, අනිම්මිතා කාමා{4}, පරිග්ගහිතා කාමා, අපරිග්ගහිතා කාමා, මමායිතා කාමා, අමමායිතා කාමා, සබ්බෙ’පි කාමාවචරා ධම්මා, සබ්බෙ’පි රූපාවචරා ධම්මා, සබ්බෙ’පි අරූපාවචරා ධම්මා, තණ්හාවත්ථුකා තණ්හාරම්මණා කමනීයට්ඨෙන{5} රජනීයට්ඨෙන මදනීයට්ඨෙන කාමා. ඉමෙ වුච්චන්ති වත්ථුකාමා."
                    }
                ],
                "footnotes": [
                    {
                        "type": "footnote",
                        "text": "1. උදානතො - ස්යා. මඡසං"
                    },
                    {
                        "type": "footnote",
                        "text": "2. වත්ථුං - කත්ථචි."
                    },
                    {
                        "type": "footnote",
                        "text": "3. රජනීයවත්ථු - ස්යා."
                    },
                    {
                        "type": "footnote",
                        "text": "4. ‘පරනිම්මිතාකාමා’ති - සි I. පොත්ථකෙ ච. ‘අනිම්මිතාකාමා’ති - ස්යා. මඡසං. PTS පොත්ථකෙසු ච සද්ධම්මපජ්ජොතිකායං ච න දිස්සන්ති,"
                    },
                    {
                        "type": "footnote",
                        "text": "5. කාමනීයට්ඨෙන - සී. I. II. ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 4,
            "pali": {
                "entries": [
                    {
                        "type": "paragraph",
                        "text": "කතමෙ කිලෙසකාමා? ඡන්දො කාමො, රාගො කාමො, ඡන්දරාගො කාමො: සඞ්කප්පො කාමො, රාගො කාමො, සඞ්කප්පරාගො කාමො, යො කාමෙසු කාමච්ඡන්දො, කාමරාගො, කාමනන්දි, කාමතණ්හා, කාමසිනෙහො, කාමපරිළාහො, කාමමුච්ඡා, කාමජ්ඣොසානං, කාමොඝො, කාමයොගො, කාමූපාදානං, කාමච්ඡන්දනීවරණං."
                    },
                    {
                        "type": "gatha",
                        "text": "1. “අද්දසං කාම තෙ මූලං සඞ්කප්පා කාම ජායසි,\nන තං සඞ්කප්පයිස්සාමි එවං කාම න හෙහිසී{1}”ති.",
                        "level": 1
                    },
                    {
                        "type": "paragraph",
                        "text": "ඉමෙ වුච්චන්ති කිලෙසකාමා."
                    },
                    {
                        "type": "paragraph",
                        "text": "**කාමයමානස්සා**ති{2} - කාමයමානස්ස ඉච්ඡමානස්ස සාදියමානස්ස පත්ථයමානස්ස පිහයමානස්ස{3} අභිජප්පමානස්සාති කාමං කාමයමානස්ස."
                    },
                    {
                        "type": "paragraph",
                        "text": "**තස්ස චෙ තං සමිජ්ඣතී**ති - ‘තස්ස චෙ’ති තස්ස ඛත්තියස්ස වා බ්රාහ්මණස්ස වා වෙස්සස්ස වා සුද්දස්ස වා ගහට්ඨස්ස වා පබ්බජිතස්ස වා දෙවස්ස වා මනුස්සස්ස වා, **තන්ති** වත්ථුකාමා වුච්චන්ති: මනාපිකා රූපා මනාපිකා සද්දා මනාපිකා ගන්ධා මනාපිකා රසා මනාපිකා ඵොට්ඨබ්බා, **සමිජ්ඣතී**ති ඉජ්ඣති සමිජ්ඣති ලභති පටිලභති අධිගච්ඡති වින්දතීති තස්ස චෙ තං සමිජ්ඣති."
                    },
                    {
                        "type": "paragraph",
                        "text": "**අද්ධා පීතිමනො හොතී**ති - **අද්ධා** ති එකංසවචනං නිස්සංසයවචනං නික්කඞ්ඛාවචනං අද්වෙජ්ඣවචනං අද්වෙළ්හකවචනං නියොගවචනං අපණ්ණකවචනං අවත්ථාපනවචනමෙතං අද්ධා ති. **පීති** ති යා පඤ්චකාමගුණපටිසංයුත්තා පීති පාමොජ්ජං ආමොදනා පමොදනා හාසො පහාසො විත්ති තුට්ඨි ඔදග්යං අත්තමනතා අභිප්ඵරණතා{4} චිත්තස්ස. **මනො**ති යං චිත්තං මනො මානසං හදයං පණ්ඩරං මනො මනායතනං මනින්ද්රියං විඤ්ඤාණං විඤ්ඤාණක්ඛන්ධො තජ්ජා මනොවිඤ්ඤාණධාතු. අයං වුච්චති මනො. අයං මනො ඉමාය පීතියා සහගතො හොති සහජාතො සංසට්ඨො සම්පයුත්තො එකුප්පාදො එකනිරොධො එකවත්ථුකො එකාරම්මණො. **පීතිමනො හොතී**ති පීතමනො{5} හොති තුට්ඨමනො හට්ඨමනො පහට්ඨමනො අත්තමනො උදග්ගමනො මුදිතමනො පමුදිතමනො හොතීති අද්ධා පීතිමනො හොති."
                    }
                ],
                "footnotes": [
                    {
                        "type": "footnote",
                        "text": "1. හොහිසී - සීමු.II PTS"
                    },
                    {
                        "type": "footnote",
                        "text": "2. කාමං කාමයමානස්සාති කාමං - සී.1. සීමු. I ස්යා"
                    },
                    {
                        "type": "footnote",
                        "text": "3. පිහමානස්ස - සී.1 ස්යා."
                    },
                    {
                        "type": "footnote",
                        "text": "4. අභිපූරණතා - PTS"
                    },
                    {
                        "type": "footnote",
                        "text": "5. පීතිමනො - සීමු. II PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 6,
            "pali": {
                "entries": [
                    {
                        "type": "paragraph",
                        "text": "**ලද්ධා මච්චො යදිච්ඡතී**ති - **ලද්ධා** ති ලභිත්වා{1} අධිගන්ත්වා වින්දිත්වා පටිලභිත්වා, **මච්චො**ති - සත්තො නරො මානවො පොසො පුග්ගලො ජීවො ජාගූ{2} ජන්තු ඉන්දගූ{3} මනුජො{4}, **යදිච්ඡතී**ති - යං ඉච්ඡති යං සාදියති, යං පත්ථෙති, යං පිහෙති{5}, යං අභිජප්පති රූපං වා සද්දං වා ගන්ධං වා රසං වා ඵොට්ඨබ්බං වාති ‘ලද්ධා මච්චො යදිච්ඡති’. තෙනාහ භගවා:"
                    },
                    {
                        "type": "gatha",
                        "text": "“කාමං කාමයමානස්ස තස්ස චෙ තං සමිජ්ඣති,\nඅද්ධා පීතිමනො හොති ලද්ධා මච්චො යදිච්ඡතී”ති.",
                        "level": 1
                    },
                    {
                        "type": "heading",
                        "text": "1 - 2",
                        "level": 1
                    },
                    {
                        "type": "paragraph",
                        "text": "“තස්ස චෙ කාමයානස්ස{6} ඡන්දජාතස්ස ජන්තුනො,\nතෙ කාමා පරිහායන්ති සල්ලවිද්ධො’ව රුප්පති”."
                    },
                    {
                        "type": "paragraph",
                        "text": "**තස්ස චෙ කාමයානස්සා**ති - **‘තස්ස චෙ’**ති තස්ස ඛත්තියස්ස වා බ්රාහ්මණස්ස වා වෙස්සස්ස වා සුද්දස්ස වා ගහට්ඨස්ස වා පබ්බජිතස්ස වා දෙවස්ස වා මනුස්සස්ස වා, **කාමයානස්සා**ති - කාමෙ ඉච්ඡමානස්ස සාදියමානස්ස පත්ථයමානස්ස පිහයමානස්ස අභිජප්පමානස්ස, අථවා කාමතණ්හාය යායති නීයති වුය්හති සංහරීයති, යථා හත්ථියානෙන වා අස්සයානෙන වා ගොයානෙන වා අජයානෙන වා මෙණ්ඩකයානෙන වා ඔට්ඨයානෙන වා ඛරයානෙන වා යායති නීයති වුය්හති සංහරීයති. එවමෙවං කාමතණ්හාය යායති නීයති වුය්හති සංහරීයතීති තස්ස චෙ කාමයානස්ස."
                    },
                    {
                        "type": "paragraph",
                        "text": "**ඡන්දජාතස්ස ජන්තුනො**ති - ඡන්දො ති යො කාමෙසු කාමච්ඡන්දො කාමරාගො කාමනන්දි කාමතණ්හා කාමසිනෙහො කාමපරිළාහො කාමමුච්ඡා කාමජ්ඣොසානං කාමොඝො කාමයොගො කාමූපාදානං කාමච්ඡන්දනීවරණං, තස්ස සො කාමච්ඡන්දො ජාතො හොති සඤ්ජාතො නිබ්බත්තො අභිනිබ්බත්තො පාතුභූතො. **ජන්තුනො**ති - සත්තස්ස නරස්ස මානවස්ස පොසස්ස පුග්ගලස්ස ජීවස්ස ජාගුස්ස{7} ජන්තුස්ස ඉන්දගුස්ස මනුජස්සාති ‘ඡන්දජාතස්ස ජන්තුනො’."
                    },
                    {
                        "type": "paragraph",
                        "text": "**තෙ කාමා පරිහායන්**තීති - තෙ වා කාමා පරිහායන්ති, සො වා කාමෙහි පරිහායති, කථං තෙ කාමා පරිහායන්ති? තස්ස තිට්ඨන්තස්සෙව තෙ භොගෙ රාජානො වා හරන්ති, චොරා වා හරන්ති, අග්ගි වා දහති{8}, උදකං වා වහති, අප්පියා වා දායාදා හරන්ති, නිහිතං{9} වා නාධිගච්ඡති{10}, දුප්පයුත්තා වා කම්මන්තා භිජ්ජන්ති, කුලෙ වා කුලඞ්ගාරො{11} උප්පජ්ජති, යො{12} තෙ භොගෙ විකිරති විධමති විද්ධංසෙති, අනිච්චතා එව අට්ඨමී. එවං තෙ කාමා හායන්ති පරිහායන්ති පරිධංසන්ති{13} පරිපතන්තී{14} අන්තරධායන්ති විප්පලුජ්ජන්ති."
                    }
                ],
                "footnotes": [
                    {
                        "type": "footnote",
                        "text": "1. පටිලභිත්වා - ස්යා."
                    },
                    {
                        "type": "footnote",
                        "text": "2. ජතු - සීමු I, ජාතු. ස්යා. ජගු. මඡසං PTS."
                    },
                    {
                        "type": "footnote",
                        "text": "3. හින්දගු - පුරාණං,"
                    },
                    {
                        "type": "footnote",
                        "text": "4. යඤ්ච - ස්යා."
                    },
                    {
                        "type": "footnote",
                        "text": "5. පිහති - ස්යා"
                    },
                    {
                        "type": "footnote",
                        "text": "6. කාමයමානස්ස - සු. ස"
                    },
                    {
                        "type": "footnote",
                        "text": "7. ජාතුස්ස - ස්යා. ජතුස්ස. මඡසං. සී. I."
                    },
                    {
                        "type": "footnote",
                        "text": "8. දය්හති - මඡසං."
                    },
                    {
                        "type": "footnote",
                        "text": "9. නිහීතට්ඨානා - මඡසං."
                    },
                    {
                        "type": "footnote",
                        "text": "10. විගච්ඡති - මඡසං"
                    },
                    {
                        "type": "footnote",
                        "text": "11. කුලෙ - ස. කුලඝාතකො කුලජ්ඣාපකො - ස්යා."
                    },
                    {
                        "type": "footnote",
                        "text": "12. සො - සීමු. II."
                    },
                    {
                        "type": "footnote",
                        "text": "13. පරිධංසෙන්ති - ස්යා - සීමු."
                    },
                    {
                        "type": "footnote",
                        "text": "14. පරිච්චජන්ති - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 8,
            "pali": {
                "entries": [
                    {
                        "type": "paragraph",
                        "text": "කථං සො කාමෙහි පරිහායති? තිට්ඨන්තෙව තෙ භොගෙ{1} සො චවති මරති අන්තරධායති විප්පලුජ්ජති. එවං සො කාමෙහි හායති පරිහායති පරිධංසති පරිපතති{2} අන්තරධායති විප්පලුජ්ජති."
                    },
                    {
                        "type": "gatha",
                        "text": "1. “චොරා හරන්ති රාජානො අග්ගි දහති නස්සති,\nඅථ{3} අන්තෙන ජහති{4} සරීරං සපරිග්ගහං.",
                        "level": 1
                    },
                    {
                        "type": "gatha",
                        "text": "2. එතදඤ්ඤාය මෙධාවී භුඤ්ජෙථ ච දදෙථ ච,\nදත්වා ච භුත්වා ච යථානුභාවං,\nඅනින්දිතො සග්ගමුපෙති ඨානං”ති.",
                        "level": 1
                    },
                    {
                        "type": "paragraph",
                        "text": "**තෙ කාමා පරිහායන්ති සල්ලවිද්ධොව රුප්පතී**ති - යථා අයොමයෙන වා සල්ලෙන විද්ධො අට්ඨිමයෙන වා සල්ලෙන දන්තමයෙන වා සල්ලෙන විසාණමයෙන වා සල්ලෙන කට්ඨමයෙන වා සල්ලෙන විද්ධො රුප්පති කුප්පති ඝට්ටීයති පීළීයති ව්යථිතො{5} දොමනස්සිතො{6} හොති, එවමෙව{7} වත්ථුකාමානං විපරිණාමඤ්ඤථාභාවා උප්පජ්ජන්ති සොකපරිදෙවදුක්ඛදොමනස්සුපායාසා. සො කාමසල්ලෙන ච සොකසල්ලෙන ච විද්ධො රුප්පති කුප්පති ඝට්ටීයති පීළීයති ව්යථිතො{5} දොමනස්සිතො{6} හොතීති - සල්ලවිද්ධොව රුප්පති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "paragraph",
                        "text": "“තස්ස චෙ කාමයානස්ස{7} ඡන්දජාතස්ස ජන්තුනො,\nතෙ කාමා පරිහායන්ති සල්ලවිද්ධොව රුප්පතී”ති."
                    },
                    {
                        "type": "heading",
                        "text": "1 - 3",
                        "level": 1
                    },
                    {
                        "type": "paragraph",
                        "text": "“යො කාමෙ පරිවජ්ජෙති සප්පස්සෙව පදා සිරො,\nසො’මං විසත්තිකං ලොකෙ{8} සතො සමතිවත්තති”."
                    },
                    {
                        "type": "paragraph",
                        "text": "**යො කාමෙ පරිවජ්ජෙතී**ති - **යො**ති යො යාදිසො යථායුත්තො යථාවිහිතො යථාපකාරො යං ඨානං පත්තො යංධම්ම{9} සමන්නාගතො ඛත්තියො වා බ්රාහ්මණො වා වෙස්සො වා සුද්දො වා ගහට්ඨො වා පබ්බජිතො වා දෙවො වා මනුස්සො වා, **කාමෙ පරිවජ්ජෙතී**ති’ - කාමා’ති උද්දානතො{10} ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා."
                    },
                    {
                        "type": "paragraph",
                        "text": "**කාමෙ පරිවජ්ජෙතී**ති ද්වීහි කාරණෙහි කාමෙ පරිවජ්ජෙති: වික්ඛම්භණතො වා සමුච්ඡෙදතො වා. කථං වික්ඛම්භණතො කාමෙ පරිවජ්ජෙති? “අට්ඨිකඞ්කලූපමා කාමා අප්පස්සාද{11}ට්ඨෙනා”ති පස්සන්තො වික්ඛම්භණතො කාමෙ පරිවජ්ජෙති. “මංසපෙසූපමා කාමා බහුසාධාරණට්ඨෙනා”ති පස්සන්තො වික්ඛම්භණතො කාමෙ පරිවජ්ජෙති. “තිණුක්කූපමා කාමා අනුදහනට්ඨෙනා”ති පස්සන්තො වික්ඛම්භණතො කාමෙ පරිවජ්ජෙති. ‘අඞ්ගාරකාසූපමා කාමා මහාපරිළාහට්ඨෙනා”ති පස්සන්තො වික්ඛම්භණතො කාමෙ පරිවජ්ජෙති."
                    }
                ],
                "footnotes": [
                    {
                        "type": "footnote",
                        "text": "1. භොගා - ස්යා."
                    },
                    {
                        "type": "footnote",
                        "text": "2. පරිච්චජති - ස්යා."
                    },
                    {
                        "type": "footnote",
                        "text": "3. අථො - ස්යා."
                    },
                    {
                        "type": "footnote",
                        "text": "4. අසහන්තෙන ජහති - මඡසං"
                    },
                    {
                        "type": "footnote",
                        "text": "5. බ්යාධිතො - ස්යා. මඡසං. සීමු. I."
                    },
                    {
                        "type": "footnote",
                        "text": "6. දොමනස්සතො - සීමු. I"
                    },
                    {
                        "type": "footnote",
                        "text": "7. කාමයමානස්ස - සු. ස. සි.I"
                    },
                    {
                        "type": "footnote",
                        "text": "8. ලොකං - PTS"
                    },
                    {
                        "type": "footnote",
                        "text": "9. ධම්මං - සීමු.I"
                    },
                    {
                        "type": "footnote",
                        "text": "10. උදානතො - ස්යා. මඡසං."
                    },
                    {
                        "type": "footnote",
                        "text": "11. අප්පස්සාදන - සීමු. &amp; සී.I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 10,
            "pali": {
                "entries": [
                    {
                        "type": "paragraph",
                        "text": "“සුපිනකූපමා කාමා ඉත්තරපච්චුපට්ඨානට්ඨෙනා”ති පස්සන්තො වික්ඛම්භණතො කාමෙ පරිවජ්ජෙති. “ යාචිතකූපමා කාමා තාවකාලිකට්ඨෙනා” ති පස්සන්තො වික්ඛම්භණතො කාමෙ පරිවජ්ජෙති. “රුක්ඛඵලූපමා කාමා සම්භඤ්ජනපරිභඤ්ජන{1}ට්ඨෙනා”ති පස්සන්තො වික්ඛම්භණතො කාමෙ පරිවජ්ජෙති. “අසිසූනූපමා කාමා අධිකුට්ටන{2}ට්ඨෙනා”ති පස්සන්තො වික්ඛම්භණතො කාමෙ පරිවජ්ජෙති. “සත්තිසුලූපමා{3} කාමා විනිවිජ්ඣනට්ඨෙනා”ති පස්සන්තො වික්ඛම්භණතො කාමො පරිවජ්ජෙති. “සප්පසිරූපමා කාමා සප්පටිභයට්ඨෙනා”ති පස්සන්තො වික්ඛම්භණතො කාමෙ පරිවජ්ජෙති. “අග්ගික්ඛන්ධූපමා කාමා මහාභි{4}තාපකරට්ඨෙනා{5}”ති පස්සන්තො වික්ඛම්භණතො කාමෙ පරිවජ්ජෙති."
                    },
                    {
                        "type": "paragraph",
                        "text": "බුද්ධානුස්සතිං භාවෙන්තොපි වික්ඛම්භණතො කාමෙ පරිවජ්ජෙති. ධම්මානුස්සතිං භාවෙන්තොපි -පෙ- සඞ්ඝානුස්සතිං භාවෙන්තොපි, සීලානුස්සතිං භාවෙන්තොපි, දෙවතානුස්සතිං භාවෙන්තොපි, ආනාපානසතිං{6} භාවෙන්තොපි, මරණසතිං භාවෙන්තොපි, කායගතාසතිං භාවෙන්තොපි, උපසමානුස්සතිං භාවෙන්තොපි වික්ඛම්භණතො කාමෙ පරිවජ්ජෙති, පඨමජ්ඣානං භාවෙන්තොපි වික්ඛම්භණතො කාමෙ පරිවජ්ජති. දුතියජ්ඣානං භාවෙන්තොපි, තතියජ්ඣානං භාවෙන්තොපි, චතුත්ථජ්ඣානං භාවෙන්තොපි, ආකාසානඤ්චායතනසමාපත්තිං භාවෙන්තොපි, විඤ්ඤාණඤ්චායතනසමාපත්තිං භාවෙන්තොපි, ආකිඤ්චඤ්ඤායතනසමාපත්තිං භාවෙන්තොපි, නෙවසඤ්ඤානාසඤ්ඤායතනසමාපත්තිං භාවෙන්තොපි වික්ඛම්භණතො කාමෙ පරිවජ්ජෙති. එවං වික්ඛම්භණතො කාමෙ පරිවජ්ජෙති."
                    },
                    {
                        "type": "paragraph",
                        "text": "කථං සමුච්ඡෙදතො කාමෙ පරිවජ්ජෙති? සොතාපත්තිමග්ගං භාවෙන්තොපි අපායගමනීයෙ කාමෙ සමුච්ඡෙදතො පරිවජ්ජෙති. සකදාගාමිමග්ගං භාවෙන්තොපි ඔළාරිකෙ කාමෙ සමුච්ඡෙදතො පරිවජ්ජෙති. අනාගාමිමග්ගං භාවෙන්තොපි අණුසහගතෙ කාමෙ සමුච්ඡෙදතො පරිවජ්ජෙති. අරහත්තමග්ගං භාවෙන්තොපි සබ්බෙන සබ්බං සබ්බථා සබ්බං අසෙසං නිස්සෙසං{7} සමුච්ඡෙදතො කාමෙ පරිවජ්ජෙති."
                    },
                    {
                        "type": "paragraph",
                        "text": "**යො කාමෙ පරිවජ්ජෙති සප්පස්සෙව පදා සිරො**ති - සප්පො වුච්චති අහි. කෙනට්ඨෙන සප්පො? සංසප්පන්තො ගච්ඡතීති - සප්පො; භුජන්තො{8} ගච්ඡතීති භුජගො, උරෙන ගච්ඡතීති උරගො, පන්නසිරො ගච්ඡතීති පන්නගො; සිරෙන සුපතීති සිරිංසපො{9}; බිලෙ සයතීති බිලාසයො; ගූහායං සයතීති ගුහාසයො; දාඨා තස්ස ආවුධොති දාඨාවුධො; විසං තස්ස ඝොරන්ති ඝොරවිසො; ජිව්හා තස්ස දුවිධාති ද්විජිව්හො; ද්වීහි ජිව්හාහි රසං සායතීති ද්විරසඤ්ඤූ; යථා පුරිසො ජීවිතුකාමො අමරිතුකාමො සුඛකාමො දුක්ඛපටික්කූලො පාදෙන සප්පසිරං විවජ්ජෙය්ය පරිවජ්ජෙය්ය අභිනිවජ්ජෙය්ය, එවමෙව සුඛකාමො දුක්ඛපටික්කූලො කාමෙ වජ්ජෙය්ය විවජ්ජෙය්ය පරිවජ්ජෙය්ය අභිනිවජ්ජෙය්යාති - **සප්පස්සෙව පදා සිරො**."
                    }
                ],
                "footnotes": [
                    {
                        "type": "footnote",
                        "text": "1. සම්භජ්ජනපරිභජ්ජන - ස, සම්මජ්ජනපරිමජ්ජන - සීII."
                    },
                    {
                        "type": "footnote",
                        "text": "2. අධිකන්තන - ස්යා,"
                    },
                    {
                        "type": "footnote",
                        "text": "3. සත්තිසිලූපමා - කත්ථවි,"
                    },
                    {
                        "type": "footnote",
                        "text": "4. මහග්ගි - ස්යා"
                    },
                    {
                        "type": "footnote",
                        "text": "5. මහාහිතාපනට්ඨෙන - මඡසං, මහාහිතාපත්ථෙන - ස."
                    },
                    {
                        "type": "footnote",
                        "text": "6. ආනාපානුස්සතිං- ස්යා"
                    },
                    {
                        "type": "footnote",
                        "text": "7. අසෙසනිස්සෙසං - ස."
                    },
                    {
                        "type": "footnote",
                        "text": "8. භුජතො, සීමු.1,"
                    },
                    {
                        "type": "footnote",
                        "text": "9. සුප්පතීති සරීසපො - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 12,
            "pali": {
                "entries": [
                    {
                        "type": "paragraph",
                        "text": "**සො‘මං විසත්තිකං ලොකෙ සතො සමතිවත්තතී**ති - “සො”ති යො කාමෙ පරිවජ්ජෙති; **විසත්තිකා** වුච්චති තණ්හා - යො රාගො සාරාගො අනුනයො අනුරොධො නන්දි නන්දිරාගො, චිත්තස්ස සාරාගො ඉච්ඡා මුච්ඡා අජ්ඣොසානං, ගෙධො පළිගෙධො{1} සඞ්ගො පඞ්කො එජා මායා ජනිකා සඤ්ජනනී සිබ්බනී ජාලිනී සරිතා විසත්තිකා සුත්තං විසතා ආයූහනී දුතියා පණිධි භවනෙත්තී වනං{2} වනථො සන්ථවො ස්නෙහො අපෙක්ඛා පටිබන්ධු{3} ආසා ආසිංසනා ආසිංසිතත්තං, රූපාසා සද්දාසා ගන්ධාසා රසාසා ඵොට්ඨබ්බාසා ලාභාසා ධනාසා{4} පුත්තාසා ජීවිතාසා, ජප්පා පජප්පා අභිජප්පා ජප්පනා ජප්පිතත්තං, ලොලුප්පං{5} ලොලුප්පායනා ලොලුප්පායිතත්තං, පුච්ඡඤ්චිකතා{6} සාදු{7}කම්යතා, අධම්මරාගො විසමලොභො නිකන්ති නිකාමනා පත්ථනා පිහනා සම්පත්ථනා, කාමතණ්හා භවතණ්හා විභවතණ්හා, රූපතණ්හා අරූපතණ්හා නිරොධතණ්හා, රූපතණ්හා සද්දතණ්හා ගන්ධතණ්හා රසතණ්හා ඵොට්ඨබ්බතණ්හා ධම්මතණ්හා, ඔඝො යොගො ගන්ථො උපාදානං ආවරණං නීවරණං ඡදනං බන්ධනං උපක්කිලෙසො අනුසයො පරියුට්ඨානං ලතා වෙවිච්ඡං දුක්ඛමූලං දුක්ඛනිදානං දුක්ඛප්පභවො මාරපාසො මාරබළිසං මාරවිසො, තණ්හානදී තණ්හාජාලං තණ්හාගද්දුලං තණ්හාසමුද්දො, අභිජ්ඣා ලොභො අකුසලමූලං."
                    },
                    {
                        "type": "paragraph",
                        "text": "**විසත්තිකා**ති - කෙනට්ඨෙන විසත්තිකා? විසතාති විසත්තිකා; විසාලාති විසත්තිකා; විසටාති විසත්තිකා; විසක්කතීති විසත්තිකා; වීසං හරතීති විසත්තිකා; විසංවාදිකා{8} ති විසත්තිකා; විසමූලාති විසත්තිකා; විසඵලාති විසත්තිකා; විසපරිභොගා විසත්තිකා. විසාලා වා පන සා තණ්හා{9} රූපෙ සද්දෙ ගන්ධෙ රසෙ ඵොට්ඨබ්බෙ, කුලෙ ගණෙ ආවාසෙ ලාභෙ යසෙ පසංසායං සුඛෙ, චීවරෙ පිණ්ඩාපාතෙ සෙනාසනෙ ගිලානපච්චයභෙසජ්ජපරික්ඛාරෙ, කාමධාතුයා රූපධාතුයා අරූපධාතුයා, කාමභවෙ රූපභවෙ අරූපභවෙ සඤ්ඤාභවෙ අසඤ්ඤාභවෙ නෙවසඤ්ඤානාසඤ්ඤාභවෙ එකවොකාරභවෙ චතුවොකාරභවෙ පඤ්චවොකාරභවෙ, අතීතෙ අනාගතෙ පච්චුප්පන්නෙ, දිට්ඨසුතමුතවිඤ්ඤාතබ්බෙසු ධම්මෙසු විසතා විත්ථතාති විසත්තිකා."
                    },
                    {
                        "type": "paragraph",
                        "text": "**ලොකෙති** - අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ."
                    }
                ],
                "footnotes": [
                    {
                        "type": "footnote",
                        "text": "1. රොධො පළිරොධො - කත්ථචි."
                    },
                    {
                        "type": "footnote",
                        "text": "2. වානං - සීමු."
                    },
                    {
                        "type": "footnote",
                        "text": "1. මඡසං"
                    },
                    {
                        "type": "footnote",
                        "text": "3. පටිබන්ධා - ස්යා PTS"
                    },
                    {
                        "type": "footnote",
                        "text": "4. ජනාසා - මඡසං,"
                    },
                    {
                        "type": "footnote",
                        "text": "5. ලොලුප්පා - ස්යා,"
                    },
                    {
                        "type": "footnote",
                        "text": "6. පුච්ඡකතා, - සීමු. I. මුච්ඡඤ්චකතා - ස්යා. PTS"
                    },
                    {
                        "type": "footnote",
                        "text": "7. සාධු - ස; මඡසං. PTS."
                    },
                    {
                        "type": "footnote",
                        "text": "8. විසංවාදිතා - සීමු. I."
                    },
                    {
                        "type": "footnote",
                        "text": "9. තණ්හා’ති ස්යාමපොත්ථකෙ න දිස්සතෙ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 14,
            "pali": {
                "entries": [
                    {
                        "type": "paragraph",
                        "text": "**සතොති** - චතුහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො; වෙදනාසු - චිත්තෙ - ධම්මෙසු ධම්මානුපස්සනාසතිපට්ඨානං භාවෙන්තො සතො. අපරෙහිපි චතුහි කාරණෙහි සතො: අසති පරිවජ්ජනාය සතො, සතිකරණීයානඤ්ච ධම්මානං කතත්තා සතො; සතිපටිපක්ඛානං{1} ධම්මානං හතත්තා සතො; සතිනිමිත්තානං ධම්මානං අසම්මුට්ඨත්තා{2} සතො. {*}අපරෙහිපි චතූහි කාරණෙහි සතො: සතියා සමන්නාගතත්තා සතො, සතියා වසිතත්තා සතො, සතියා පාගුඤ්ඤතාය සතො, සතියා අපච්චොරොපනතාය{4} සතො. {*}අපරෙහිපි චතූහී කාරණෙහි සතො: සත්තත්තා සතො, සන්තත්තා සතො, සමිතත්තා සතො, සන්තධම්මසමන්නාගතත්තා සතො. බුද්ධානුස්සතියා සතො, ධම්මානුස්සතියා සතො, සඞ්ඝානුස්සතියා සතො, සීලානුස්සතියා සතො, චාගානුස්සතියා සතො, දෙවතානුස්සතියා සතො, ආනාපානසතියා සතො, මරණානුස්සතියා සතො, කායගතාසතියා සතො, උපසමානුස්සතියා සතොති. යා සති අනුස්සති පටිස්සති සති සරණතා ධාරණතා අපිලාපනතා{5} අසම්මුස්සනතා{6} සති සතින්ද්රියං සතිබලං සම්මාසති සතිසම්බොජ්ඣඞ්ගො එකායනමග්ගො, අයං වුච්චති සති, ඉමාය සතියා උපෙතො හොති සමුපෙතො උපගතො{7} සමුපගතො උපපන්නො සමුපපන්නො{8} සමන්නාගතො. සො වුච්චති සතො."
                    },
                    {
                        "type": "paragraph",
                        "text": "**සො‘මං විසත්තිකං ලොකෙ සතො සමතිවත්තතී**ති - ලොකෙ වෙසා{9} විසත්තිකා, ලොකෙවෙතං{10} විසත්තිකං සතො තරති උත්තරති පතරති සමතික්කමති වීති{11}වත්තතීති ‘සො‘මං විසත්තිකං ලොකෙ සතො සමතිවත්තති’."
                    },
                    {
                        "type": "paragraph",
                        "text": "තෙනාහ භගවා:"
                    },
                    {
                        "type": "gatha",
                        "text": "“යො කාමෙ පරිවජ්ජෙති සප්පස්සෙව පදා සිරො,\nසො’මං විසත්තිකං ලොකෙ සතො සමතිවත්තතී”ති.",
                        "level": 1
                    },
                    {
                        "type": "heading",
                        "text": "1 - 4",
                        "level": 1
                    },
                    {
                        "type": "gatha",
                        "text": "“ඛෙත්තං වත්ථුං හිරඤ්ඤං වා ගවාස්සං දාසපොරිසං,\nථියො බන්ධු පුථූ කාමෙ යො නරො අනුගිජ්ඣති”.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. පරිපත්ථානං - සීමු - I. පරිබන්ධානං - මඡසං."
                    },
                    {
                        "type": "footnote",
                        "text": "2. අපම්මුට්ඨත්තා - ස. සී. II, PTS. "
                    },
                    {
                        "type": "footnote",
                        "text": "*. පුප්ඵලක්ඛණන්තරිතො භාගො ස්යාම පොත්ථකෙ න දිස්සතෙ."
                    },
                    {
                        "type": "footnote",
                        "text": "4. අපච්චොරොහතාය - ස."
                    },
                    {
                        "type": "footnote",
                        "text": "5. පිලාපනතා - මඡසං"
                    },
                    {
                        "type": "footnote",
                        "text": "6. අපම්මුස්සනතා - සීමු. II සං."
                    },
                    {
                        "type": "footnote",
                        "text": "7. උපාගතො - සීමු. II, PTS."
                    },
                    {
                        "type": "footnote",
                        "text": "8. සම්පන්නො - සීමු II"
                    },
                    {
                        "type": "footnote",
                        "text": "9. ලොකෙ - ස්යා. PTS, යා ලොකෙ වා සා - මඡසං, සීමු II."
                    },
                    {
                        "type": "footnote",
                        "text": "10. යා ලොකෙ - ස්යා. ලොකෙ වා සා. මඡසං. සීමු. II."
                    },
                    {
                        "type": "footnote",
                        "text": "11. පීති - සීමු. II"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 16,
            "pali": {
                "entries": [
                    {
                        "type": "paragraph",
                        "text": "**ඛෙත්තං වත්ථුං හිරඤ්ඤං වා** ති - ‘ඛෙත්ත’න්ති සාලික්ඛෙත්තං වීහික්ඛෙත්තං මුග්ගක්ඛෙත්තං මාසක්ඛෙත්තං යවක්ඛෙත්තං ගොධූමක්ඛෙත්තං තිලක්ඛෙත්තං, **වත්ථු**න්ති{1} - ඝරවත්ථුං කොට්ඨකවත්ථුං පුරෙවත්ථුං පච්ඡාවත්ථුං ආරාමවත්ථුං විහාරවත්ථුං, **හිරඤ්ඤ**න්ති - හිරඤ්ඤං වුච්චති කහාපණොති ‘ඛෙත්තං වත්ථුං හිරඤ්ඤං වා’"
                    },
                    {
                        "type": "paragraph",
                        "text": "**ගවාස්සං දාසපොරිසන්ති** - ‘ගවා’ති ගාවො{*} වුච්චන්ති. **අස්සාති** පසුකාදයො වුච්චන්ති. **දාසාති** - චත්තාරො දාසා: අන්තොජාතකො දාසො, ධනක්කීතකො දාසො, සාමං වා දාසව්යං උපෙති, අකාමතො වා දාසව්යං{2} උපෙති."
                    },
                    {
                        "type": "gatha",
                        "text": "1. “ආමාය{3} දාසා’පි භවන්ති හෙකෙ\nධනෙන කීතාපි භවන්ති දාසා,\nසාමං ච එකෙ උපයන්ති දාස්යං{4}\nභයා පණුන්නාපි භවන්ති දාසා”ති.",
                        "level": 1
                    },
                    {
                        "type": "paragraph",
                        "text": "**පුරිසාති** - තයො පුරිසා: භතකා කම්මකරා උපජීවිනොති ‘ගවාස්සං දාසපොරිසං.’"
                    },
                    {
                        "type": "paragraph",
                        "text": "**ථියො බන්ධු පථූකාමෙ**’ති - ‘ථියො ති ඉත්ථිපරිග්ගහො වුච්චති. **බන්ධූ**ති - චත්තාරො බන්ධූ: ඤාතිබන්ධවාපි බන්ධූ, ගොත්තබන්ධවාපි බන්ධූ, මන්තබන්ධවාපි බන්ධූ, සිප්පබන්ධවාපි බන්ධූ. **පුථූ කාමෙ**ති බහූ කාමෙ, එතෙ පුථූකාමා: මනාපිකා රූපා -පෙ- මනාපිකා ඵොට්ඨබ්බාති ‘ථියො බන්ධූ පුථූ කාමෙ.’"
                    },
                    {
                        "type": "paragraph",
                        "text": "**යො නරො අනුගිජ්ඣතී**ති - ‘යො’ති යො යාදිසො යථායුත්තො{5} යථා විහිතො යථාපකාරො යං{6} ඨානං පත්තො යංධම්ම{7}සමන්නාගතො ඛත්තියො වා බ්රාහ්මණො වා වෙස්සො වා සුද්දො වා ගහට්ඨො වා පබ්බජිතො වා දෙවො වා මනුස්සො වා. **නරොති** - සත්තො නරො මානවො පොසො පුග්ගලො ජීවො ජාගූ{8} ජන්තු ඉන්දගූ{9} මනුජො, **අනුගිජ්ඣතී**ති - කිලෙසකාමෙන වත්ථුකාමෙසු ගිජ්ඣති අනුගිජ්ඣති පළිගිජ්ඣතීති ‘යො නරො අනුගිජ්ඣති’,"
                    },
                    {
                        "type": "paragraph",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඛෙත්තං වත්ථුං හිරඤ්ඤං වා ගවාස්සං දාසපොරිසං,\nථියො බන්ධු පුථූ කාමෙ යො නරො අනුගිජ්ඣතී”ති.",
                        "level": 1
                    },
                    {
                        "type": "heading",
                        "text": "1 - 5",
                        "level": 1
                    },
                    {
                        "type": "gatha",
                        "text": "“අබලා නං බලීයන්ති මද්දන්තෙ නං පරිස්සයා,\nතතො නං දුක්ඛමන්වෙති නාවං භින්නමිවොදකං”.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. “වත්ථු’ඉති ස්යා - PTS"
                    },
                    {
                        "type": "footnote",
                        "text": "2. දාසවියං - මඡසං, සීමු. I. සී, II. PTS"
                    },
                    {
                        "type": "footnote",
                        "text": "3. ආමාස - සීමු. I."
                    },
                    {
                        "type": "footnote",
                        "text": "4. දාසං - සී. I. සීමු. I. ස්යා. PTS"
                    },
                    {
                        "type": "footnote",
                        "text": "5. යථාවුත්තො - සීමු. I."
                    },
                    {
                        "type": "footnote",
                        "text": "6. යථා - සීමු - I."
                    },
                    {
                        "type": "footnote",
                        "text": "7. ධම්මං - සීමු. I. ස."
                    },
                    {
                        "type": "footnote",
                        "text": "8. ජතු - සීමු. I. ජාතු - ස්යා."
                    },
                    {
                        "type": "footnote",
                        "text": "9. භින්දගු - සීමු. I. "
                    },
                    {
                        "type": "footnote",
                        "text": "*. ’ගවන්ති ගවා’ - සබ්බත්ථ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 18,
            "pali": {
                "entries": [
                    {
                        "type": "paragraph",
                        "text": "**අබලා නං බලීයන්තීති - අබලා**ති අබලා කිලෙසා දුබ්බලා අප්පබලා අප්පථාමා හීනා නිහීනා පරිහීනා ඔමකා ලාමකා ඡත්තකා{1} පරිත්තා. තෙ කිලෙසා නං{2} පුග්ගලං සහන්ති පරිසහන්ති අභිභවන්ති අජ්ඣොත්ථරන්ති පරියාදියන්ති මද්දන්තීති එවම්පි **අබලා නං බලීයන්ති**. අථවා අබලං පුග්ගලං දුබ්බලං අප්පබලං අප්පථාමකං හීනං නිහීනං පරිහීනං ඔමකං ලාමකං ඡත්තකං පරිත්තං, යස්ස නත්ථි සද්ධාබලං විරියබලං සතිබලං සමාධිබලං පඤ්ඤාබලං හිරිබලං ඔත්තප්පබලං. තෙ කිලෙසා තං පුග්ගලං සහන්ති පරිසහන්ති අභිභවන්ති අජ්ඣොත්ථරන්ති පරියාදියන්ති මද්දන්තීති එවම්පි අබලා නං බලීයන්ති."
                    },
                    {
                        "type": "paragraph",
                        "text": "**මද්දන්තෙ නං පරිස්සයාති - පරිස්සයාති** ද්වෙ පරිස්සයා: පාකටපරිස්සයා ච පටිච්ඡන්නපරිස්සයා ච. කතමෙ පාකටපරිස්සයා? සීහා ව්යග්ඝා දීපී අච්ඡා තරච්ඡා කොකා{3} මහිසා හත්ථි අහී විච්ඡිකා සතපදී, චොරා වා අස්සු මාණවා වා කතකම්මා වා අකතකම්මා වා, චක්ඛුරොගො සොතරොගො ඝානරොගො ජිව්හාරොගො කායරොගො සීසරොගො කණ්ණරොගො මුඛරොගො දන්තරොගො කාසො සාසො පිනාසො ඩහො ජරො කුච්ඡිරොගො මුච්ඡා පක්ඛන්දිකා{4} සූලා විසූචිකා කුට්ඨං ගණ්ඩො කිලාසො සොසො අපමාරො දද්දු කණ්ඩු කච්ඡු රඛසා{5} විතච්ඡිකා ලොහිතපිත්තං{6} මධුමෙහො අංසා{7} පිළකා භගන්දලා පිත්තසමුට්ඨානා ආබාධා සෙම්හසමුට්ඨානා ආබාධා වාතසමුට්ඨානා ආබාධා උතුපරිණාමජා ආබාධා විසමපරිහාරජා ආබාධා ඔපක්කමිකා ආබාධා කම්මවිපාකජා ආබාධා සීතං උණ්හං ජිඝච්ඡා පිපාසා උච්චාරො පස්සාවො ඩංසමකසවාතාතපසිරිංසපසම්ඵස්සා ඉති වා, ඉමෙ වුච්චන්ති පාකටපරිස්සයා."
                    },
                    {
                        "type": "paragraph",
                        "text": "කතමෙ පටිච්ඡන්නපරිස්සයා? කායදුච්චරිතං වචීදුච්චරිතං මනොදුච්චරිතං, කාමච්ඡන්දනීවරණං ව්යාපාදනීවරණං ථීනමිද්ධනීවරණං උද්ධච්චකුක්කුච්චනීවරණං විචිකිච්ඡානීවරණං, රාගො දොසො මොහො කොධො උපනාහො මක්ඛො පලාසො ඉස්සා මච්ඡරියං මායා සාඨෙය්යං ථම්භො සාරම්භො මානො අතිමානො මදො පමාදො, සබ්බෙ කිලෙසා සබ්බෙ දුච්චරිතා සබ්බෙ දරථා සබ්බෙ පරිළාහා සබ්බෙ අකුසලාභිසඞ්ඛාරා, ඉමෙ වුච්චන්ති පටිච්ඡන්නපරිස්සයා."
                    }
                ],
                "footnotes": [
                    {
                        "type": "footnote",
                        "text": "1. ස. - ජතුක්කා සීමු. II. PTS"
                    },
                    {
                        "type": "footnote",
                        "text": "2. තං - සීමු. II. ස්යා."
                    },
                    {
                        "type": "footnote",
                        "text": "3. තරච්ඡා කෙකා - සීමු. I. ගොමහිසා - PTS."
                    },
                    {
                        "type": "footnote",
                        "text": "4. පක්කන්දිකා - සීමු. I. සී. II"
                    },
                    {
                        "type": "footnote",
                        "text": "5. නඛසා - සීමු. I."
                    },
                    {
                        "type": "footnote",
                        "text": "6. ලොහිතං පිත්තං - ස්යා."
                    },
                    {
                        "type": "footnote",
                        "text": "7. අරිසා - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 20,
            "pali": {
                "entries": [
                    {
                        "type": "paragraph",
                        "text": "**පරිස්සයාති** - කෙනට්ඨෙන පරිස්සයා? පරිසහන්තීති පරිස්සයා, පරිහානාය සංවත්තන්තීති පරිස්සයා, තත්රාසයාති පරිස්සයා. කථං පරිසහන්තීති පරිස්සයා? තං පුග්ගලං සහන්ති පරිසහන්ති අභිභවන්ති අජ්ඣොත්ථරන්ති{1} පරියාදියන්ති මද්දන්ති. එවං පරිසහන්තීති පරිස්සයා."
                    },
                    {
                        "type": "paragraph",
                        "text": "කථං පරිහානාය සංවත්තන්තීති පරිස්සයා? තෙ පරිස්සයා කුසලානං ධම්මානං අන්තරායාය පරිහානාය සංවත්තන්තීති. කතමෙසං කුසලානං ධම්මානං? සම්මාපටිපදාය අනුලොමපටිපදාය අපච්චනීකපටිපදාය අවිරුද්ධපටිපදාය අන්වත්ථපටිපදාය ධම්මානුධම්මපටිපදාය සීලෙසු පරිපූරකාරිතාය ඉන්ද්රියෙසු ගුත්තද්වාරතාය භොජනෙ මත්තඤ්ඤූතාය ජාගරියානුයොගස්ස සතිසම්පජඤ්ඤස්ස චතුන්නං සතිපට්ඨානානං භාවනානුයොගස්ස චතුන්නං සම්මප්පධානානං භාවනානුයොගස්ස චතුන්නං ඉද්ධිපාදානං භාවනානුයොගස්ස පඤ්චන්නං ඉන්ද්රියානං භාවනානුයොගස්ස පඤ්චන්නං බලානං භාවනානුයොගස්ස සත්තන්නං බොජ්ඣඞ්ගානං භාවනානුයොගස්ස අරියස්ස අට්ඨඞ්ගිකස්ස මග්ගස්ස භාවනානුයොගස්ස, ඉමෙසං කුසලානං ධම්මානං අන්තරායාය පරිහානාය සංවත්තන්ති. එවං පරිහානාය සංවත්තන්තීති පරිස්සයා."
                    },
                    {
                        "type": "paragraph",
                        "text": "කථං තත්රාසයාති පරිස්සයා? තත්ථෙතෙ පාපකා අකුසලා ධම්මා උප්පජ්ජන්ති අත්තභාවසන්නිස්සයා යථා බිලෙ බිලාසයා පාණා සයන්ති, දකෙ දකාසයා පාණා සයන්ති, වනෙ වනාසයා පාණා සයන්ති, රුක්ඛෙ රුක්ඛාසයා පාණා සයන්ති; එවමෙව තත්ථෙතෙ පාපකා අකුසලා ධම්මා උප්පජ්ජන්ති අත්තභාවසන්නිස්සයාති. එවම්පි තත්රාසයාති පරිස්සායා."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“සාන්තෙවාසිකො භික්ඛවෙ, භික්ඛු සාචරියකො දුක්ඛං න ඵාසු විහරති. කථඤ්ච භික්ඛවෙ, භික්ඛු සාන්තෙවාසිකො සාචරියකො දුක්ඛං න ඵාසු විහරති? ඉධ භික්ඛවෙ, භික්ඛුනො චක්ඛුනා රූපං දිස්වා උප්පජ්ජන්ති යෙ පාපකා අකුසලා ධම්මා සරසංකප්පා සඤ්ඤොජනීයා, ත්යස්ස අන්තො වසන්ති අන්වාස්ස වසන්ති{2} පාපකා අකුසලා ධම්මාති, තස්මා සාන්තෙවාසිකො’ති වුච්චති. තෙ නං සමුදාචරන්ති - සමුදාචරන්ති නං පාපකා අකුසලා ධම්මාති, තස්මා සාචරියකොති වුච්චති. පුන ච පරං භික්ඛවෙ, භික්ඛුනො සොතෙන සද්දං සුත්වා -පෙ- ඝානෙන ගන්ධං ඝායිත්වා -පෙ- ජිව්හාය රසං සායිත්වා -පෙ- කායෙන ඵොට්ඨබ්බං ඵුසිත්වා -පෙ- මනසා ධම්මං විඤ්ඤාය උප්පජ්ජන්ති යෙ පාපකා අකුසලා ධම්මා සරසංකප්පා සඤ්ඤොජනීයා, ත්යස්ස අන්තො වසන්ති අන්වාස්ස වසන්ති{2} පාපකා අකුසලා ධම්මාති, තස්මා සාන්තෙවාසිකො’ති වුච්චති. තෙ නං සමුදාචරන්ති - සමුදාචරන්ති නං පාපකා අකුසලා ධම්මාති, තස්මා සාචරියකොති වුච්චති. එවං ඛො භික්ඛවෙ, භික්ඛු සාන්තෙවාසිකො සාචරියකො දුක්ඛං න ඵාසු විහරතී”තී. එවම්පි{3} තත්රාසයාති පරිස්සයා."
                    }
                ],
                "footnotes": [
                    {
                        "type": "footnote",
                        "text": "1. අජ්ඣොත්තරන්ති - සීමු. I"
                    },
                    {
                        "type": "footnote",
                        "text": "2. අනවාස්සවන්ති - සීමු. I."
                    },
                    {
                        "type": "footnote",
                        "text": "3. එවං - සී මු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 22,
            "pali": {
                "entries": [
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“තයො මෙ භික්ඛවෙ, අන්තරා මලා අන්තරා අමිත්තා අන්තරා සපත්තා අන්තරා වධකා අන්තරා පච්චත්තිකා. කතමෙ තයො? ලොභො භික්ඛවෙ, අන්තරා මලං අන්තරා අමිත්තො අන්තරා සපත්තො අන්තරා වධකො අන්තරා පච්චත්ථිකො. දොසො භික්ඛවෙ, -පෙ- මොහො භික්ඛවෙ, අන්තරා මලං අන්තරා අමිත්තො අන්තරා සපත්තො අන්තරා වධකො අන්තරා පච්චත්ථිකො. ඉමෙ ඛො භික්ඛවෙ, තයො අන්තරා මලා අන්තරා අමිත්තා අන්තරා සපත්තා අන්තරා වධකා අන්තරා පච්චත්ථිකා”ති."
                    },
                    {
                        "type": "gatha",
                        "text": "1. “අනත්ථජනනො ලොභො ලොභො චිත්තප්පකොපනො,\nභයමන්තරතො ජාතං තං ජනො නාවබුජ්ඣති.",
                        "level": 1
                    },
                    {
                        "type": "gatha",
                        "text": "2. ලුද්ධො අත්ථං න ජානාති ලුද්ධො ධම්මං න පස්සති,\nඅන්ධන්තමං{1} තදා හොති යං ලොභො සහතෙ නරං.",
                        "level": 1
                    },
                    {
                        "type": "gatha",
                        "text": "3. අනත්ථජනනො දොසො දොසො චිත්තප්පකොපනො,\nභයමන්තරතො ජාතං තං ජනො නාවබුජ්ඣති.",
                        "level": 1
                    },
                    {
                        "type": "gatha",
                        "text": "4. කුද්ධො අත්ථං න ජානාති කුද්ධො ධම්මං න පස්සති,\nඅන්ධන්තමං{1} තදා හොති යං කොධො සහතෙ නරං.",
                        "level": 1
                    },
                    {
                        "type": "gatha",
                        "text": "5. අනත්ථජනනො මොහො මොහො චිත්තප්පකොපනො,\nභයමන්තරතො ජාතං තං ජනො නාවබුජ්ඣති.",
                        "level": 1
                    },
                    {
                        "type": "gatha",
                        "text": "6. මූළ්හො අත්ථං න ජානාති මූළ්හො ධම්මං න පස්සති,\nඅන්ධන්තමං{1} තදා හොති යං මොහො සහතෙ නරං”ති.",
                        "level": 1
                    },
                    {
                        "type": "unindented",
                        "text": "එවම්පි තත්රාසයාති පරිස්සයා."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“තයො ඛො මහාරාජ, පුරිසස්ස ධම්මා අජ්ඣත්තං උප්පජ්ජමානා උප්පජ්ජන්ති අහිතාය දුක්ඛාය අඵාසුවිහාරාය. කතමෙ තයො? ලොභො ඛො මහාරාජ, පුරිසස්ස ධම්මො අජ්ඣත්තං උප්පජ්ජමානො උප්පජ්ජති අහිතාය දුක්ඛාය අඵාසුවිහාරාය. දොසො ඛො මහාරාජ, පුරිසස්ස ධම්මො අජ්ඣත්තං උප්පජ්ජමානො උප්පජ්ජති අහිතාය දුක්ඛාය අඵාසුවිහාරාය. මොහො ඛො මහාරාජ, පුරිසස්ස ධම්මො අජ්ඣත්තං උප්පජ්ජමානො උප්පජ්ජති අහිතාය දුක්ඛාය අඵාසුවිහාරාය{2}. ඉමෙ ඛො මහාරාජ, තයො, පුරිසස්ස ධම්මා අජ්ඣත්තං උප්පජ්ජමානා උප්පජ්ජන්ති අහිතාය දුක්ඛාය අඵාසුවිහාරායාති."
                    },
                    {
                        "type": "gatha",
                        "text": "7. ලොභො දොසො ච මොහො ච පුරිසං පාපචෙතසං,\nහිංසන්ති අත්තසම්භූතා තචසාරං’ච සම්ඵල”න්ති",
                        "level": 1
                    },
                    {
                        "type": "unindented",
                        "text": "එවම්පි තත්රාසයාති පරිස්සයා."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "gatha",
                        "text": "8. “රාගො ච දොසො ච ඉතො නිදානා\nඅරති රතී ලොමහංසො ඉතොජා,{3}\nඉතො සමුට්ඨාය මනොවිතක්කා\nකුමාරකා{4} ධංකමිවොස්සජන්ති”",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. අන්ධතමං - ස්යා"
                    },
                    {
                        "type": "footnote",
                        "text": "2. අඵාසුවිහාරායාති - සීමු. I."
                    },
                    {
                        "type": "footnote",
                        "text": "3. ජාතො - ස, PTS. ජාතා - ස."
                    },
                    {
                        "type": "footnote",
                        "text": "4. කුමාරිකා - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 24,
            "pali": {
                "entries": [
                    {
                        "type": "paragraph",
                        "text": "එවම්පි තත්රාසයාති පරිස්සයා."
                    },
                    {
                        "type": "paragraph",
                        "text": "**මද්දන්තෙ නං පරිස්සයාති** - තෙ පරිස්සයා තං පුග්ගලං සහන්ති පරිසහන්ති අභිභවන්ති අජ්ඣොත්ථරන්ති{1} පරියාදියන්ති මද්දන්තීති මද්දන්තෙ නං පරිස්සයා."
                    },
                    {
                        "type": "paragraph",
                        "text": "**තතො නං දුක්ඛමන්වෙතී**ති - තතොති{2} තතො පරිස්සයතො තං පුග්ගලං දුක්ඛං අන්වෙති අනුගච්ඡති අන්වායිකං හොති. ජාතිදුක්ඛං අන්වෙති අනුගච්ඡති අන්වායිකං හොති. ජරාදුක්ඛං අන්වෙති අනුගච්ඡති අන්වායිකං හොති. ව්යාධිදුක්ඛං අන්වෙති අනුගච්ඡති අන්වායිකං හොති. මරණදුක්ඛං අන්වෙති අනුගච්ඡති අන්වායිකං හොති. සොකපරිදෙවදුක්ඛදොමනස්සුපායාසදුක්ඛං අන්වෙති අනුගච්ඡති අන්වායිකං හොති. නෙරයිකං දුක්ඛං -පෙ- තිරච්ඡානයොනිකං දුක්ඛං -පෙ- පෙත්තිවිසයිකං{3} දුක්ඛං අන්වෙති අනුගච්ඡති අන්වායිකං හොති. මානුසිකං දුක්ඛං{4} -පෙ-ගබ්භොක්කන්තිමූලකං දුක්ඛං -පෙ- ගබ්භට්ඨිති{5} මූලකං දුක්ඛං -පෙ- ගබ්භවුට්ඨානමූලකං දුක්ඛං -පෙ- ජාතස්සුපනිබන්ධනං දුක්ඛං -පෙ- ජාතස්ස පරාධෙය්යතං{6} දුක්ඛං -පෙ- අත්තූපක්කමං දුක්ඛං -පෙ- පරූපක්කමං දුක්ඛං අන්වෙති අනුගච්ඡති අන්වායිකං හොති. දුක්ඛදුක්ඛං අන්වෙති අනුගච්ඡති අන්වායිකං හොති. සඞ්ඛාරදුක්ඛං -පෙ- විපරිණාමදුක්ඛං -පෙ- චක්ඛුරොගො සොතරොගො ඝානරොගො ජිව්හාරොගො කායරොගො කණ්ණරොගො මුඛරොගො දන්තරොගො කාසො සාසො පිනාසො ඩහො{7} ජරො කුච්ඡිරොගො මුච්ඡා පක්ඛන්දිකා සූලා විසූචිකා කුට්ඨං ගණ්ඩො කිලාසො සොසො අපමාරො දද්දු කණ්ඩු කච්ඡු රඛසා{8} විතච්ඡිකා ලොහිතපිත්තං මධුමෙහො අංසා පිළකා භගන්දලා පිත්තසමුට්ඨානා ආබාධා සෙම්හසමුට්ඨානා ආබාධා වාතසමුට්ඨානා ආබාධා සන්නිපාතිකා ආබාධා උතුපරිණාමජා ආබාධා විසමපරිහාරජා ආබාධා ඔපක්කමිකා ආබාධා කම්මවිපාකජා ආබාධා, සීතං උණ්හං ජිඝච්ඡා පිපාසා උච්චාරො පස්සාවො ඩංසමකසවාතාතපසිරිංසපසම්ඵස්සදුක්ඛං -පෙ- මාතුමරණං දුක්ඛං -පෙ- පිතුමරණං දුක්ඛං -පෙ- භාතුමරණං දුක්ඛං -පෙ- භගිනීමරණං දුක්ඛං -පෙ- පුත්තමරණං දුක්ඛං -පෙ- ධීතුමරණං දුක්ඛං -පෙ- ඤාතිව්යසනං දුක්ඛං -පෙ- භොගව්යසනං දුක්ඛං -පෙ- රොගව්යසනං දුක්ඛං -පෙ- සීලව්යසනං දුක්ඛං -පෙ- දිට්ඨිව්යසනං දුක්ඛං අන්වෙති අනුගච්ඡති අන්වායිකං හොතීති තතො නං දුක්ඛමන්වෙති."
                    },
                    {
                        "type": "paragraph",
                        "text": "**නාවං භින්නමිවොදකන්ති** - යථා භින්නං නාවං උදකදායිතො{9} තතො තතො උදකං අන්වෙති අනුගච්ඡති අන්වායිකං හොති. පුරතොපි උදකං අන්වෙති අනුගච්ඡති අන්වායිකං හොති. පච්ඡතොපි, හෙට්ඨතොපි, පස්සතොපි උදකං අන්වෙති අනුගච්ඡති අන්වායිකං හොති. එවමෙව තතො තතො පරිස්සයතො තං පුග්ගලං දුක්ඛං අන්වෙති අනුගච්ඡති අන්වායිකං හොති. ජාතිදුක්ඛං අන්වෙති අනුගච්ඡති අන්වායිකං හොතීති. -පෙ- දිට්ඨිව්යසනං දුක්ඛං අන්වෙති අනුගච්ඡති අන්වායිකං හොතීති නාවං භින්නමිවොදකං. තෙනාහ භගවා:"
                    },
                    {
                        "type": "gatha",
                        "text": "“අබලා නං බලීයන්ති මද්දන්තෙ නං පරිස්සයා,\nතතො නං දුක්ඛමන්වෙති නාවං භින්නමිවොදක”න්ති.",
                        "level": 1
                    },
                    {
                        "type": "heading",
                        "text": "1 - 6",
                        "level": 1
                    },
                    {
                        "type": "paragraph",
                        "text": "“තස්මා ජන්තු සදා සතො කාමානි පරිවජ්ජයෙ,\nතෙ පහාය තරෙ ඔඝං නාවං සිත්වාව පාරගූ.”"
                    }
                ],
                "footnotes": [
                    {
                        "type": "footnote",
                        "text": "1. අජ්ඣොත්තරන්ති - මු. I."
                    },
                    {
                        "type": "footnote",
                        "text": "2. තතොති තතො - මු. I. මඡසං."
                    },
                    {
                        "type": "footnote",
                        "text": "3. පෙතවිස්සයකං - ස්යා."
                    },
                    {
                        "type": "footnote",
                        "text": "4. මානුසකදුක්ඛං - ස්යා."
                    },
                    {
                        "type": "footnote",
                        "text": "5. ගබ්භෙඨිති - සීමු. I. 6, පරාධෙය්යකං - සීමු. I. මඡසං,"
                    },
                    {
                        "type": "footnote",
                        "text": "7. ඩාහො - මඡසං,"
                    },
                    {
                        "type": "footnote",
                        "text": "8. නඛසා - මු. I."
                    },
                    {
                        "type": "footnote",
                        "text": "9. උදකං අන්වායිකං - ස්යා; උදකංදායතං - සීමු. I. දකමෙසිං - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 26,
            "pali": {
                "entries": [
                    {
                        "type": "paragraph",
                        "text": "**තස්මා ජන්තු සදා සතොති** - තස්මා තංකාරණා තංහෙතු තප්පච්චයා තංනිදානා එතං ආදීනවං සම්පස්සමානො කාමෙසූති තස්මා; **ජන්තූ**ති සත්තො නරො මානවො පොසො පුග්ගලො ජීවො ජාගූ{1} ජන්තු ඉන්දගූ මනුජො; **සදා**ති සදා සබ්බදා සබ්බකාලං නිච්චකාලං ධුවකාලං සතතං සමිතං අබ්බොකිණ්ණං{2} පොඞ්ඛානුපොඞ්ඛං{3} උදකොමිකාජාතං අවීචි සන්තති සහිතං ඵූස්සිතං{4} පුරෙභත්තං පච්ඡාභත්තං පුරිමං යාමං මජ්ඣිමං යාමං පච්ඡිමං යාමං කාළෙ ජුණ්හෙ වස්සෙ හෙමන්තෙ ගිම්හෙ පුරිමෙ වයොඛන්ධෙ මජ්ඣිමෙ වයොඛන්ධෙ පච්ඡිමෙ වයොඛන්ධෙ; **සතො**ති චතුහි කාරණෙහි සතො: කායො කායානුපස්සනාසතිපට්ඨානං භාවෙන්තො සතො, වෙදනාසු -පෙ- චිත්තෙ -පෙ- ධම්මෙසු ධම්මානුපස්සනාසතිපට්ඨානං භාවෙන්තොපි සතො. අපරෙහිපි චතුහි කාරණෙහි සතො -පෙ-{*} සො වුච්චති ‘සතො’ති. තස්මා ජන්තු සදා සතො."
                    },
                    {
                        "type": "paragraph",
                        "text": "**කාමානි පරිවජ්ජයෙති** - කාමාති උද්දානතො ද්වෙ කාමා: වත්ථු කාමා ච කිලෙසකාමා ච. -පෙ-ඉමෙ වුච්චන්ති වත්ථුකාමා. -පෙ- ඉමෙ වුච්චන්ති කිලෙසකාමා. **කාමානි පරිවජ්ජ**යෙති ද්වීහි කාරණෙහි කාමෙ පරිවජ්ජෙය්ය: වික්ඛම්භණතො වා සමුච්ඡෙදතො වා. කථං වික්ඛම්භණතො කාමෙ පරිවජ්ජෙය්ය? අට්ඨිකඞ්කලූපමා කාමා අප්පස්සාදට්ඨෙනාති පස්සන්තො වික්ඛම්භණතො කාමෙ පරිවජ්ජෙය්ය. මංසපෙසූපමා කාමා බහුසධාරණට්ඨෙනාති පස්සන්තො වික්ඛම්භණතො කාමෙ පරිවජ්ජෙය්ය. තිණුක්කූපමා කාමා අනුදහනට්ඨෙනාති පස්සන්තො වික්ඛම්භණතො කාමෙ පරිවජ්ජෙය්ය. -පෙ- නෙවසඤ්ඤානාසඤ්ඤායතනසමාපත්තිං භාවෙන්තොපි වික්ඛම්භණතො කාමෙ පරිවජ්ජෙති. එවං වික්ඛම්භණතො කාමෙ පරිවජ්ජෙය්ය. -පෙ- එවං සමුච්ඡෙදතො කාමෙ පරිවජ්ජෙය්යාති කාමානි පරිවජ්ජෙයෙ."
                    },
                    {
                        "type": "paragraph",
                        "text": "**තෙ පහාය තරෙ ඔඝන්ති** - තෙති වත්ථුකාමෙ පරිජානිත්වා කිලෙසකාමෙ **පහාය** පජහිත්වා විනොදෙත්වා ව්යන්තීකරිත්වා අනභාවං ගමෙත්වා කාමච්ඡන්දනීවරණං පහාය පජහිත්වා විනොදෙත්වා ව්යන්තීකරිත්වා අනභාවං ගමෙත්වා, ව්යාපාදනීවරණං -පෙ- ථීනමිද්ධනීවරණං -පෙ- උද්ධච්චකුක්කුච්චනීවරණං -පෙ- විචිකිච්ඡානීවරණං පහාය පජහිත්වා විනොදෙත්වා ව්යන්තීකරිත්වා අනභාවං ගමෙත්වා කාමොඝං දිට්ඨොඝං අවිජ්ජොඝං තරෙය්ය උත්තරෙය්ය පතරෙය්ය සමතික්කමෙය්ය වීතිවත්තෙය්යාති - තෙ පහාය තරෙ ඔඝං."
                    }
                ],
                "footnotes": [
                    {
                        "type": "footnote",
                        "text": "1. ජගු - සීමු. I, සී. I, ජතු - ස්යා."
                    },
                    {
                        "type": "footnote",
                        "text": "2. අබ්බොච්ඡින්නං - සීමු. I. අබ්භොකිණ්ණං - ස්යා"
                    },
                    {
                        "type": "footnote",
                        "text": "3. පොඛානුපොඛං - සී. 1 ස්යා."
                    },
                    {
                        "type": "footnote",
                        "text": "4. ඵස්සිතං. සීමු. I. "
                    },
                    {
                        "type": "footnote",
                        "text": "*. 14 වන පිටුව බැලිය යුතු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 28,
            "pali": {
                "entries": [
                    {
                        "type": "paragraph",
                        "text": "**නාවං සිත්වාව පාරගූති** - යථා ගරුකං නාවං භාරිකං උදකං සිඤ්චිත්වා ඔසිඤ්චිත්වා ඡඩ්ඩෙත්වා ලහුකාය නාවාය ඛිප්පං ලහුං අප්පකසිරෙනෙව පාරං ගච්ඡෙය්ය, එවමෙවං වත්ථුකාමෙ පරිජානිත්වා කිලෙසකාමෙ පහාය පජහිත්වා විනොදෙත්වා ව්යන්තීකරිත්වා අනභාවං ගමෙත්වා, කාමච්ඡන්දනීවරණං - ව්යාපාදනීවරණං - ථීනමිද්ධනීවරණං - උද්ධච්චකුක්කුච්චනීවරණං - විචිකිච්ඡානීවරණං පහාය පජහිත්වා විනොදෙත්වා ව්යන්තීකරිත්වා අනභාවං ගමෙත්වා ඛිප්පං ලහුං පාරං අප්පකසිරෙනෙව ගච්ඡෙය්ය. පාරං වුච්චති අමතං නිබ්බාණං. යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බාණං. ‘පාරං ගච්ඡෙය්යා’ති පාරං අධිගච්ඡෙය්ය පාරං ඵුසෙය්ය පාරං සච්ඡිකරෙය්ය. **පාරගූති** යො’පි පාරං ගන්තුකාමො සො’පි පාරගූ, යො’පි පාරං ගච්ඡති සො’පි පාරගූ, යො’පි පාරං ගතො සො’පි පාරගූ."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“තිණ්ණො පාරගතො{1} ථලෙ තිට්ඨති බ්රාහ්මණො”ති ඛො භික්ඛවෙ, අරහතො එතං අධිවචනං. සො අභිඤ්ඤාපාරගූ පරිඤ්ඤාපාරගූ පහාණපාරගූ භාවනාපාරගූ සච්ඡිකිරියාපාරගූ සමාපත්තිපාරගූ; අභිඤ්ඤාපාරගූ සබ්බධම්මානං, පරිඤ්ඤාපාරගූ සබ්බදුක්ඛානං, පහාණපාරගූ සබ්බකිලෙසානං, භාවනාපාරගූ චතුන්නං අරියමග්ගානං, සච්ඡිකිරියා{2}පාරගූ නිරොධස්ස, සමාපත්තිපාරගූ සබ්බසමාපත්තීනං. සො වසිප්පත්තො පාරමිප්පත්තො අරියස්මිං සීලස්මිං, වසිප්පත්තො පාරමිප්පත්තො අරියස්මිං සමාධිස්මිං, වසිප්පත්තො පාරමිප්පත්තො අරියාය පඤ්ඤාය, වසිප්පත්තො පාරමිප්පත්තො අරියාය විමුත්තියා. සො පාරගතො පාරප්පත්තො අන්තගතො අන්තප්පත්තො කොටිගතො කොටිප්පත්තො පරියන්තගතො පරියන්තප්පත්තො වොසානගතො වොසානප්පත්තො තාණගතො තාණප්පත්තො ලෙණගතො ලෙණප්පත්තො සරණගතො සරණප්පත්තො අභයගතො අභයප්පත්තො අච්චුතගතො අච්චුතප්පත්තො අමතගතො අමතප්පත්තො නිබ්බාණගතො නිබ්බාණප්පත්තො. සො වුත්ථවාසො චිණ්ණචරණො ගතද්ධො{3} ගතදිසො ගතකොටිකො පාලිතබ්රහ්මචරියො උත්තමදිට්ඨිප්පත්තො භාවිතමග්ගො පහීණකිලෙසො පටිවිද්ධාකුප්පො සච්ඡිකතනිරොධො."
                    }
                ],
                "footnotes": [
                    {
                        "type": "footnote",
                        "text": "1. පාරංගතො - සීමු. I, මඡසං."
                    },
                    {
                        "type": "footnote",
                        "text": "2. සච්ඡිකිරියාය - මු. I."
                    },
                    {
                        "type": "footnote",
                        "text": "3. විගතද්ධො - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 30,
            "pali": {
                "entries": [
                    {
                        "type": "paragraph",
                        "text": "දුක්ඛං තස්ස පරිඤ්ඤාතං, සමුදයො පහීණො, මග්ගො භාවිතො, නිරොධො සච්ඡිකතො. අභිඤ්ඤෙය්යං අභිඤ්ඤාතං, පරිඤ්ඤෙය්යං පරිඤ්ඤාතං, පහාතබ්බං පහීණං, භාවෙතබ්බං භාවිතං, සච්ඡිකාතබ්බං සච්ඡිකතං. සො උක්ඛිත්තපලිඝො සඞ්කිණ්ණපරිඛො අබ්බූළ්හෙසිකො නිරග්ගලො අරියො පණ්ණද්ධජො පණ්ණභාරො විසඤ්ඤුත්තො. පඤ්චඞ්ගවිප්පහීණො ඡළඞ්ගසමන්නාගතො එකාරක්ඛො චතුරපස්සෙනො පනුණ්ණපච්චෙකසච්චො සමවයසට්ඨෙසනො අනාවිලසඞ්කප්පො පස්සද්ධකායසංඛාරො සුවිමුත්තචිත්තො සුවිමුත්තපඤ්ඤො කෙවලී වුසිතවා උත්තමපුරිසො පරමපුරිසො පරමප්පත්තිපත්තො."
                    },
                    {
                        "type": "paragraph",
                        "text": "සො නෙව ආචිනාති න අපචිනාති අපචිනිත්වා{1} ඨිතො. නෙව පජහති න උපාදියති පජහිත්වා ඨිතො. නෙව සිනෙති{2} න උස්සිනෙති විසිනිත්වා ඨිතො. නෙව විධූපෙති න සන්ධූපෙති විධූපෙත්වා ඨිතො. අසෙඛෙන සීලක්ඛන්ධෙන සමන්නාගතත්තා ඨිතො, අසෙඛෙන සමාධික්ඛන්ධෙන අසෙඛෙන පඤ්ඤාක්ඛන්ධෙන අසෙඛෙන විමුත්තික්ඛන්ධෙන අසෙඛෙන විමුත්තිඤාණදස්සනක්ඛන්ධෙන සමන්නාගතත්තා ඨිතො. සච්චං සම්පටිපාදියිත්වා ඨිතො, එජං සමතික්කමිත්වා ඨිතො, කිලෙසග්ගිං පරියාදියිත්වා ඨිතො, අපරිගමනතාය ඨිතො. කථං{3} සමාදාය ඨිතො, මුත්තිපටිසෙවනතාය ඨිතො, මෙත්තාය පාරිසුද්ධියා ඨිතො, කරුණාය මුදිතාය උපෙක්ඛාය පාරිසුද්ධියා ඨිතො, අච්චන්තපාරිසුද්ධියා ඨිතො, අතම්මයතාය{4} පාරිසුද්ධියා ඨිතො, විමුත්තත්තා ඨිතො, සංතුස්සිතත්තා ඨිතො, ඛන්ධපරියන්තෙ ඨිතො, ධාතුපරියන්තෙ ඨිතො, ආයතන පරියන්තෙ ඨිතො, ගතිපරියන්තෙ ඨිතො, උපපත්තිපරියන්තෙ ඨිතො, පටිසන්ධිපරියන්තෙ ඨිතො, සංසාරපරියන්තෙ ඨිතො, වට්ටපරියන්තෙ ඨිතො, අන්තිමෙ භවෙ ඨිතො, අන්තිමෙ සමුස්සයෙ ඨිතො, අන්තිමදෙහධරො අරහා."
                    },
                    {
                        "type": "gatha",
                        "text": "1. තස්සායං පච්ඡිමකොටි{5} චරිමොයං සමුස්සයො,\nජාතිමරණසංසාරො නත්ථි තස්ස පුනබ්භවොති.",
                        "level": 1
                    },
                    {
                        "type": "unindented",
                        "text": "නාවං සිත්වාව පාරගූ."
                    },
                    {
                        "type": "paragraph",
                        "text": "තෙනාහ භගවා:"
                    },
                    {
                        "type": "gatha",
                        "text": "“තස්මා ජන්තු සදා සතො කාමානි පරිවජ්ජයෙ,\nතෙ පහාය තරෙ ඔඝං නාවං සිත්වා පාරගූ”ති.",
                        "level": 1
                    },
                    {
                        "type": "centered",
                        "text": "කාමසුත්තනිද්දෙසො පඨමො සමත්තො.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සො නෙව පවිනති නාපවිනති - මඡසං"
                    },
                    {
                        "type": "footnote",
                        "text": "2. නෙව සංසිබ්බති - මඡසං"
                    },
                    {
                        "type": "footnote",
                        "text": "3. කට්ඨං. ස්යා. කටං. - සීමු. I, මඡසං"
                    },
                    {
                        "type": "footnote",
                        "text": "4. අකම්මස්සකතාය - සීමු. I, අකම්මඤ්ඤතාය - ස්යා."
                    },
                    {
                        "type": "footnote",
                        "text": "5. පච්ඡිමකො - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 32,
            "pali": {
                "entries": [
                    {
                        "type": "centered",
                        "text": "2",
                        "level": 3
                    },
                    {
                        "type": "heading",
                        "text": "ගුහට්ඨකසුත්තනිද්දෙසො",
                        "level": 2
                    },
                    {
                        "type": "paragraph",
                        "text": "අථ ගුහට්ඨකසුත්තනිද්දෙසො වුච්චති."
                    },
                    {
                        "type": "heading",
                        "text": "2 - 1",
                        "level": 1
                    },
                    {
                        "type": "gatha",
                        "text": "“සත්තො ගුහායං බහුනාභිඡන්නො\nතිට්ඨං නරො මොහනස්මිං පගාළ්හො,\nදූරෙ විවෙකා හි තථාවිධො සො\nකාමා හි ලොකෙ න හි සුප්පහායා{1}.",
                        "level": 1
                    },
                    {
                        "type": "paragraph",
                        "text": "**සත්තො ගුහායං බහුනාභිඡන්නො**ති - ‘සත්තො’ති හි ඛො වුත්තං. අපි ච ගුහා තාව වත්තබ්බා: ගුහා වුච්චති කායො. කායොති වා ගුහාති වා සන්දෙහොති වා නාවාති වා රථොති වා ධජොති වා වම්මිකොති වා නගරන්ති වා නීඩන්ති {2}වා කුටීති වා ගණ්ඩොති වා කුම්භොති වා{3} කායස්සෙතං අධිවචනං."
                    },
                    {
                        "type": "paragraph",
                        "text": "“සත්තො ගුහාය”න්ති ගුහායං සත්තො විසත්තො ආසත්තො ලග්ගො ලග්ගිතො පළිබුද්ධො. යථා භිත්තිඛීලෙ වා නාගදන්තෙ වා භණ්ඩං සත්තං විසත්තං ආසත්තං ලග්ගං ලග්ගිතං පළිබුද්ධං, එවමෙවං ගුහායං සත්තො විසත්තො ආසත්තො ලග්ගො ලග්ගිතො පළිබුද්ධො."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“රූපෙ ඛො රාධ, යො ඡන්දො යො රාගො යා නන්දි යා තණ්හා යෙ උපයූපාදානා{4} චෙතසො අධිට්ඨානාභිනිවෙසානුසයා, තත්ර සත්තො තත්ර විසත්තො, තස්මා සත්තොති වුච්චති. [වෙදනාය ඛො රාධ -පෙ- සඤ්ඤාය ඛො රාධ -පෙ- සංඛාරෙසු ඛො රාධ -පෙ- විඤ්ඤාණෙ ඛො රාධ, යො ඡන්දො යො රාගො යා නන්දි යා තණ්හා යෙ උපයූපාදානා{4} චෙතසො අධිට්ඨානාභිනිවෙසානුසයා, තත්ර සත්තො තත්ර විසත්තො, තස්මා සත්තොති වුච්චති]{*} සත්තොති ලග්ගනාධිවචනන්ති.”"
                    }
                ],
                "footnotes": [
                    {
                        "type": "footnote",
                        "text": "1. සුප්පහාය - ස, සුප්පජය්හා - සීමු. I, සි. I."
                    },
                    {
                        "type": "footnote",
                        "text": "2. නිද්දන්ති - ස්යා මඡසං. නීළං ස. නිඩ්ඩන්ති - මු I, PTS."
                    },
                    {
                        "type": "footnote",
                        "text": "3. කුම්මොති වා - සී මු. I,"
                    },
                    {
                        "type": "footnote",
                        "text": "4. උපායුපාදානා, සීමු. II. "
                    },
                    {
                        "type": "footnote",
                        "text": "*. [ ] ලක්ඛණන්තරිතො භාගො ස්යාමපොත්ථකෙ න දිස්සති."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 34,
            "pali": {
                "entries": [
                    {
                        "type": "paragraph",
                        "text": "**සත්තො ගුහායං බහුනාභිඡන්නො**ති - බහුකෙහි කිලෙසෙහි ඡන්නො: රාගෙන ඡන්නො දොසෙන ඡන්නො මොහෙන ඡන්නො කොධෙන ඡන්නො උපනාහෙන ඡන්නො මක්ඛෙන ඡන්නො පළාසෙන ඡන්නො ඉස්සාය ඡන්නො මච්ඡරියෙන ඡන්නො මායාය ඡන්නො සාඨෙය්යෙන ඡන්නො ථම්භෙන ඡන්නො සාරම්භෙන ඡන්නො මානෙන ඡන්නො අතිමානෙන ඡන්නො මදෙන ඡන්නො පමාදෙන ඡන්නො, සබ්බකිලෙසෙහි සබ්බදුච්චරිතෙහි සබ්බදරථෙහි සබ්බපරිළාහෙහි සබ්බසන්තාපෙහි සබ්බාකුසලාභිසංඛාරෙහි ඡන්නො{1} උච්ඡන්නො ආවුතො නිවුතො ඔවුතො{2} පිහිතො පටිච්ඡන්නො පටිකුජ්ජිතොති ‘සත්තො ගුහායං බහුනාභිඡන්නො."
                    },
                    {
                        "type": "paragraph",
                        "text": "**තිට්ඨං නරො මොහනස්මිං පගාළ්හො**ති - ‘තිට්ඨං නරො’ති තිට්ඨන්තො නරො රත්තො රාගවසෙන තිට්ඨති. දුට්ඨො දොසවසෙන තිට්ඨති. මූළ්හො මොහවසෙන තිට්ඨති විනිබද්ධො{3} මානවසෙන තිට්ඨති. පරාමට්ඨො දිට්ඨිවසෙන තිට්ඨති. වික්ඛෙපගතො උද්ධච්චවසෙන තිට්ඨති. අනිට්ඨං ගතො විචිකිච්ඡාවසෙන තිට්ඨති. ථාමගතො අනුසයවසෙන තිට්ඨති. එවම්පි තිට්ඨං නරො."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“සන්ති භික්ඛවෙ, චක්ඛුවිඤ්ඤෙය්යා රූපා ඉට්ඨා කන්තා මනාපා පියරූපා කාමූපසංහිතා රජනීයා. තඤ්චෙ භික්ඛු අභිනන්දති අභිවදති අජ්ඣොසාය තිට්ඨති. සන්ති භික්ඛවෙ, සොතවිඤ්ඤෙය්යා සද්දා -පෙ- ඝානවිඤ්ඤෙය්යා ගන්ධා -පෙ- ජිව්හාවිඤ්ඤෙය්යා රසා -පෙ- කායවිඤ්ඤෙය්යා ඵොට්ඨබ්බා -පෙ- මනොවිඤ්ඤෙය්යා ධම්මා ඉට්ඨා කන්තා මනාපා පියරූපා කාමූපසංහිතා රජනීයා, තඤ්චෙ භික්ඛු අභිනන්දති අභිවදති අජ්ඣොසාය තිට්ඨතී”{a} ති. එවම්පි තිට්ඨං නරො."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“රූපූපයං{4} වා භික්ඛවෙ, විඤ්ඤාණං තිට්ඨමානං තිට්ඨති රූපාරම්මණං රූපපතිට්ඨං{5}. නන්දූපසෙචනං{6} වුද්ධිං විරූළ්හිං වෙපුල්ලං ආපජ්ජති. වෙදනූපයං{7} වා භික්ඛවෙ -පෙ- සඤ්ඤූපයං වා භික්ඛවෙ, -පෙ- සඞ්ඛාරූපයං වා භික්ඛවෙ, විඤ්ඤාණං තිට්ඨමානං තිට්ඨති සඞ්ඛාරාරම්මණං සඞ්ඛාරපතිට්ඨං. නන්දූපසෙචනං වුද්ධිං විරූළ්හිං වෙපුල්ලං ආපජ්ජතී”{b}ති. එවම්පි තිට්ඨං නරො."
                    }
                ],
                "footnotes": [
                    {
                        "type": "footnote",
                        "text": "1. විච්ඡන්තො - ස්යා. මඡසං."
                    },
                    {
                        "type": "footnote",
                        "text": "2. ඔඵුටො - සී. ස"
                    },
                    {
                        "type": "footnote",
                        "text": "3. විනිබන්ධො - ස්යා - ස."
                    },
                    {
                        "type": "footnote",
                        "text": "4. රූපූපායං - සීමු. II. ස්යා. PTS."
                    },
                    {
                        "type": "footnote",
                        "text": "5. රූපෙ පතිට්ඨං - සීමු. I."
                    },
                    {
                        "type": "footnote",
                        "text": "6. නන්දුපසෙවනං - ස්යා සී I ස. PTS."
                    },
                    {
                        "type": "footnote",
                        "text": "7. වෙදනූපායං - සීමු. II. ස්යා. "
                    },
                    {
                        "type": "footnote",
                        "text": "a. සංයුත්ත - ලොකකාමගුණවග්ග - මාරපාසසුත්තං "
                    },
                    {
                        "type": "footnote",
                        "text": "b. සංයුත්ත - බ්රාහ්මණසංයුත්ත - උපයවග්ග - උපයසුත්තං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 36,
            "pali": {
                "entries": [
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“කබලීකාරෙ චෙ භික්ඛවෙ, ආහාරෙ අත්ථි රාගො, අත්ථි නන්දි, අත්ථි තණ්හා. පතිට්ඨිතං තත්ථ විඤ්ඤාණං විරූළ්හං. යත්ථ පතිට්ඨිතං විඤ්ඤාණං විරූළ්හං, අත්ථි තත්ථ නාමරූපස්සාවක්කන්ති. යත්ථ අත්ථි නාමරූපස්සාවක්කන්ති, අත්ථි තත්ථ සඞ්ඛාරානං වුද්ධි.{1} යත්ථ අත්ථි සඞ්ඛාරානං වුද්ධි, අත්ථි තත්ථ ආයතිං පුනබ්භවාභිනිබ්බත්ති. යත්ථ අත්ථි ආයතිං පුනබ්භවාභිනිබ්බත්ති, අත්ථි තත්ථ ආයතිං ජාති ජරා මරණං. යත්ථ අත්ථි ආයතිං ජාති ජරා මරණං, සසොකං තං භික්ඛවෙ, සදරං{2} සඋපායාසන්ති වදාමී”{a} ති. එවම්පි තිට්ඨං නරො."
                    },
                    {
                        "type": "paragraph",
                        "text": "“ඵස්සෙ චෙ භික්ඛවෙ, ආහාරෙ -පෙ- මනො සඤ්චෙතනාය චෙ භික්ඛවෙ, ආහාරෙ -පෙ-විඤ්ඤාණෙ චෙ භික්ඛවෙ, ආහාරෙ අත්ථි රාගො, අත්ථි නන්දි, අත්ථි තණ්හා. පතිට්ඨිතං තත්ථ විඤ්ඤාණං විරූළ්හං. යත්ථ පතිට්ඨිතං විඤ්ඤාණං විරූළ්හං, අත්ථි තත්ථ නාමරූපස්සාවක්කන්ති. යත්ථ අත්ථි නාමරූපස්සාවක්කන්ති, අත්ථි තත්ථ සඞ්ඛාරානං වුද්ධි. යත්ථ අත්ථි සඞ්ඛාරානං වුද්ධි, අත්ථි තත්ථ ආයතිං පුනබ්භවාභිනිබ්බත්ති. යත්ථ අත්ථි ආයතිං පුනබ්භවාභිනිබ්බත්ති, අත්ථි තත්ථ ආයතිං ජාති ජරා මරණං. යත්ථ අත්ථි ආයතිං ජාති ජරා මරණං, සසොකං තං භික්ඛවෙ, සදරං{2} සඋපායාසන්ති වදාමී”{a} ති. එවම්පි තිට්ඨං නරො."
                    },
                    {
                        "type": "paragraph",
                        "text": "**මොහනස්මිං පගාළ්හො**ති - මොහනා වුච්චන්ති පඤ්ච කාමගුණා: චක්ඛුවිඤ්ඤෙය්යා රූපා ඉට්ඨා කන්තා මනාපා පියරූපා කාමූපසංහිතා රජනීයා, සොතවිඤ්ඤෙය්යා සද්දා -පෙ-"
                    },
                    {
                        "type": "paragraph",
                        "text": "ඝානවිඤ්ඤෙය්යා ගන්ධා -පෙ- ජිව්හාවිඤ්ඤෙය්යා රසා -පෙ- කායවිඤ්ඤෙය්යා ඵොට්ඨබ්බා ඉට්ඨා කන්තා මනාපා පියරූපා කාමූපසංහිතා රජනීයා. කිං කාරණා මොහනා වුච්චන්ති පඤ්ච කාමගුණා? යෙභුය්යෙන දෙවමනුස්සා{3} පඤ්චසු කාමගුණෙසු මුය්හන්ති පමුය්හන්ති සම්පමුය්හන්ති මූළ්හා පමූළ්හා සම්පමූළ්හා අවිජ්ජාය අන්ධිකතා ආවුතා නිවුතා ඔවුතා පිහිතා පටිච්ඡන්නා පටිකුජ්ජිතා.{4} තඞ්කාරණා මොහනා වුච්චන්ති පඤ්ච කාමගුණා. **මොහනස්මිං** **පගාළ්හො**ති මොහනස්මිං පගාළ්හො අජ්ඣොගාළ්හො නිමුග්ගොති ‘තිට්ඨං නරො මොහනස්මිං පගාළ්හො’."
                    }
                ],
                "footnotes": [
                    {
                        "type": "footnote",
                        "text": "1. වුද්ධිං - මඡසං, සීමු. I."
                    },
                    {
                        "type": "footnote",
                        "text": "2. සරජං - සීමු. II. ස්යා PTS."
                    },
                    {
                        "type": "footnote",
                        "text": "3. දෙවා මනුස්සා - සීමු. I."
                    },
                    {
                        "type": "footnote",
                        "text": "4. තං පටිකුජ්ජතා - සීමු I."
                    },
                    {
                        "type": "footnote",
                        "text": "a. නිදානසංයුත්ත - මහාවග්ග - අත්ථිරාගසුත්තං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 38,
            "pali": {
                "entries": [
                    {
                        "type": "paragraph",
                        "text": "**දූරෙ විවෙකා හි තථාවිධො සො**ති - විවෙකාති තයො විවෙකා: කායවිවෙකො, චිත්තවිවෙකො, උපධිවිවෙකො."
                    },
                    {
                        "type": "paragraph",
                        "text": "කතමො කායවිවෙකො? ඉධ භික්ඛු විචිත්තං සෙනාසනං භජති අරඤ්ඤං රුක්ඛමූලං පබ්බතං කන්දරං ගිරිගුහං සුසානං වනපත්ථං අබ්භොකාසං පලාලපුඤ්ජං. කායෙන ච විචිත්තො විහරති: සො එකො ගච්ඡති එකො තිට්ඨති. එකො නිසීදති එකො සෙය්යං කප්පෙ{1}ති. එකො ගාමං පිණ්ඩාය පවිසති. එකො පටික්කමති. එකො රහො නිසීදති. එකො චඞ්කමං අධිට්ඨාති. එකො චරති. එකො විහරති ඉරීයති වත්තති පාලෙති යපෙති යාපෙති. අයං කායවිවෙකො."
                    },
                    {
                        "type": "paragraph",
                        "text": "කතමො චිත්තවිවෙකො? පඨමජ්ඣානං සමාපන්නස්ස නීවරණෙහි චිත්තං විවිත්තං හොති දුතියජ්ඣානං සමාපන්නස්ස විතක්කවිචාරෙහි චිත්තං විවිත්තං හොති. තතියජ්ඣානං සමාපන්නස්ස පීතියා චිත්තං විවිත්තං හොති. චතුත්ථජ්ඣානං සමාපන්නස්ස සුඛදුක්ඛෙහි චිත්තං විවිත්තං හොති. ආකාසානඤ්චායතනං සමාපන්නස්ස රූපසඤ්ඤාය පටිඝසඤ්ඤාය නානත්තසඤ්ඤාය චිත්තං විවිත්තං හොති. විඤ්ඤාණඤ්චායතනං සමාපන්නස්ස ආකාසානඤ්චායතනසඤ්ඤාය චිත්තං විවිත්තං හොති. ආකිඤ්චඤ්ඤායතනං සමාපන්නස්ස විඤ්ඤාණඤ්චායතනසඤ්ඤාය චිත්තං විවිත්තං හොති. නෙවසඤ්ඤානාසඤ්ඤායතනං සමාපන්නස්ස ආකිඤ්චඤ්ඤායතනසඤ්ඤාය චිත්තං විවිත්තං හොති. සොතාපන්නස්ස සක්කායදිට්ඨියා විචිකිච්ඡාය සීලබ්බතපරාමාසා දිට්ඨානුසයා විචිකිච්ඡානුසයා තදෙකට්ඨෙහි ච කිලෙසෙහි චිත්තං විවිත්තං හොති. සකදාගාමිස්ස ඔළාරිකා කාමරාගසඤ්ඤොජනා පටිඝසඤ්ඤොජනා ඔළාරිකා කාමරාගානුසයා පටිඝානුසයා තදෙකට්ඨෙහි ච කිලෙසෙහි චිත්තං විවිත්තං හොති. අනාගාමිස්ස අනුසහගතා කාමරාගසඤ්ඤොජනා පටිඝසඤ්ඤොජනා අනුසහගතා කාමරාගානුසයා පටිඝානුසයා තදෙකට්ඨෙහි ච කිලෙසෙහි චිත්තං විවිත්තං හොති. අරහතො රූපරාගා අරූපරාගා මානා උද්ධච්චා අවිජ්ජාය{2} මානානුසයා අවිජ්ජානුසයා තදෙකට්ඨෙහි ව{3} කිලෙසෙහි බහිද්ධා ච{4} සබ්බනිමිත්තෙහි චිත්තං විවිත්තං හොති. අයං චිත්තවිවෙකො."
                    },
                    {
                        "type": "paragraph",
                        "text": "කතමො උපධිවිවෙකො? උපධී වුච්චන්ති කිලෙසා ච ඛන්ධා ච අභිසංඛාරා ච. උපධිවිවෙකොති වුච්චති අමතං නිබ්බාණං: යො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බාණං. අයං උපධිවිවෙකො. කායවිවෙකො ච වවකට්ඨකායානං නෙක්ඛම්මාභිරතානං, චිත්තවිවෙකො ච පරිසුද්ධචිත්තානං පරමවොදානප්පත්තානං, උපධිවිවෙකො ච නිරුපධීනං පුග්ගලානං විසංඛාරගතානං."
                    }
                ],
                "footnotes": [
                    {
                        "type": "footnote",
                        "text": "1. කප්පති - සීමු. I."
                    },
                    {
                        "type": "footnote",
                        "text": "2. අවිජ්ජා - සීමු. I. සී1,"
                    },
                    {
                        "type": "footnote",
                        "text": "3. වා - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 40,
            "pali": {
                "entries": [
                    {
                        "type": "paragraph",
                        "text": "**දූරෙ විවෙකා හී**ති - යො සො එවං ගුහායං සත්තො එවං බහු කෙහි ච කිලෙසෙහි ඡන්නො එවං මොහනස්මිං පගාළ්හො, සො කායවිවෙකාපි දූරෙ චිත්තවිවෙකාපි දූරෙ උපධිවිවෙකාපි දූරෙ විදූරෙ සුවිදූරෙ න සන්තිකෙ න සාමන්තා අනාසන්නෙ වවකට්ඨෙ{1}. **තථාවිධො**ති තාදිසො තස්සණ්ඨිතො තප්පකාරො තප්පටිභාගො; යො සො මොහනස්මිං පගාළ්හොති ‘දූරෙ විවෙකා හි තථාවිධො සො’"
                    },
                    {
                        "type": "paragraph",
                        "text": "**කාමා හි ලොකෙ න හි සුප්පහායා**ති - කාමාති උද්දානතො ද්වෙ කාමා: වත්ථුකාමා ච කිලෙස කාමා ච. කතමෙ වත්ථුකාමා? මනාපිකා රූපා මනාපිකා සද්දා මනාපිකා ගන්ධා මනාපිකා රසා මනාපිකා ඵොට්ඨබ්බා අත්ථරණා පාපුරණා දාසිදාසා අජෙළකා කුක්කුටසූකරා හත්ථිගවාස්සවළවා ඛෙත්තං වත්ථු හිරඤ්ඤං සුවණ්ණං ගාමනිගමරාජධානියො රට්ඨං ච ජනපදො ච කොසො ච කොට්ඨාගාරං ච යං කිඤ්චි රජනීයං වත්ථු වත්ථුකාමා."
                    },
                    {
                        "type": "paragraph",
                        "text": "අපිච අතීතා කාමා අනාගතා කාමා පච්චුප්පන්නා කාමා අජ්ඣත්තා කාමා බහිද්ධා කාමා අජ්ඣත්තබහිද්ධා කාමා හීනා කාමා මජ්ඣිමා කාමා පණීතා කාමා ආපායිකා කාමා මානුසිකා කාමා දිබ්බා කාමා පච්චුපට්ඨිතා කාමා නිම්මිතා කාමා පරනිම්මිතා කාමා අනිම්මිතා කාමා පරිග්ගහිතා කාමා අපරිග්ගහිතා කාමා මමායිතා කාමා අමමායිතා කාමා, සබ්බෙපි කාමාවචරා ධම්මා සබ්බෙපි රූපාවචරා ධම්මා සබ්බෙපි අරූපාවචරා ධම්මා තණ්හාවත්ථුකා තණ්හාරම්මණා කමනීයට්ඨෙන රජනීයට්ඨෙන මදනීයට්ඨෙන කාමා, ඉමෙ වුච්චන්ති වත්ථුකාමා."
                    },
                    {
                        "type": "paragraph",
                        "text": "කතමෙ කිලෙස කාමා? ඡන්දො කාමො රාගො කාමො ඡන්දරාගො කාමො, සඞ්කප්පො කාමො රාගා කාමො සඞ්කප්පරාගො කාමො, යො කාමෙසු කාමඡන්දො කාමරාගො කාමනන්දි කාමතණ්හා කාමසිනෙහො කාමපරිළාහො කාමමුච්ඡා කාමජ්ඣොසානං කාමොඝො කාමයොගො කාමූපාදානං කාමච්ඡන්දනීවරණං -"
                    }
                ],
                "footnotes": [
                    {
                        "type": "footnote",
                        "text": "1. විවෙකට්ඨෙ - සීමු. I. මඡසං, උපකට්ඨෙ - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 42,
            "pali": {
                "entries": [
                    {
                        "type": "gatha",
                        "text": "1. “අද්දසං කාම තෙ මූලං සංකප්පා කාම ජායසි,\nන තං සංකප්පයිස්සාමි එවං කාම න හෙහිසී”{a} ති.",
                        "level": 1
                    },
                    {
                        "type": "paragraph",
                        "text": "ඉමෙ වුච්චන්ති කිලෙස කාමා."
                    },
                    {
                        "type": "paragraph",
                        "text": "**ලොකෙති** - අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ. **කාමා හි ලොකෙ න හි සුප්පහායාති** - කාමා හි ලොකෙ දුප්පහායා දුච්චජා{1} දුප්පරිච්චජා{2} දුන්නිම්මදයා{3} දුන්නිවෙඨයා දුබ්බිනිවෙඨයා දුත්තරා දුප්පතරා දුස්සමතික්කමා දුබ්බි නිවත්තාති කාමා හි ලොකෙ න හි සුප්පහායා."
                    },
                    {
                        "type": "paragraph",
                        "text": "තෙනාහ භගවා:"
                    },
                    {
                        "type": "gatha",
                        "text": "“සත්තො ගුහායං බහුනාභිඡන්නො\nතිට්ඨං නරො මොහනස්මිං පගාළ්හො,\nදූරෙ විවෙකා හි තථාවිධො සො\nකාමා හි ලොකෙ න හි සුප්පහායා”ති.",
                        "level": 2
                    },
                    {
                        "type": "heading",
                        "text": "2 - 2",
                        "level": 1
                    },
                    {
                        "type": "gatha",
                        "text": "ඉච්ඡානිදානා භවසාතබද්ධා\nතෙ දුප්පමුඤ්චා න හි අඤ්ඤමොක්ඛා,\nපච්ඡා පුරෙ වාපි අපෙක්ඛමානා\nඉමෙව කාමෙ පුරිමෙව ජප්පං.",
                        "level": 2
                    },
                    {
                        "type": "paragraph",
                        "text": "**ඉච්ඡානිදානා භවසාතබද්ධා**ති - ඉච්ඡා{4} වුච්චති තණ්හා: යො රාගො සාරාගො අනුනයො අනුරොධො නන්දි නන්දිරාගො චිත්තස්ස සාරාගො ඉච්ඡා මුච්ඡා අජ්ඣොසානං ගෙධො පළිගෙධො{5} සඞ්ගො පඞ්කො එජා මායා ජනිකා සඤ්ජනිකා සඤ්ජනනී සිබ්බනී ජාලිනී සරිතා විසත්තිකා සුත්තං විසටා ආයූහනී{6} දුතියා පණිධි භවනෙත්ති වනං වනථො සන්ථවො ස්නෙහො අපෙක්ඛා පටිබන්ධු{7} ආසා ආසිංසනා ආසිංසිතත්තං, රූපාසා සද්දාසා ගන්ධාසා රසාසා ඵොට්ඨබ්බාසා ලාභාසා ධනාසා පුත්තාසා ජීවිතාසා, ජප්පා පජප්පා අභිජප්පා ජප්පනා ජප්පිතත්තං ලොලුප්පං ලොලුප්පායනා ලොලුප්පායිතත්තං පුච්ඡඤ්චිකතා සාදුකම්යතා, අධම්මරාගො විසමලොභො නිකන්ති නිකාමනා පත්ථනා පිහනා සම්පත්ථනා, කාම**ත**ණ්හා භවතණ්හා විභවතණ්හා රූපතණ්හා අරූපතණ්හා නිරොධතණ්හා, රූපතණ්හා සද්දතණ්හා ගන්ධතණ්හා රසතණ්හා ඵොට්ඨබ්බතණ්හා ධම්මතණ්හා, ඔඝො යොගො ගන්ථො උපාදානං ආවරණං නීවරණං ඡදනං බන්ධනං උපක්කිලෙසො අනුසයො පරියුට්ඨානං ලතා වෙවිච්ඡං, දුක්ඛමූලං දුක්ඛනිදානං දුක්ඛප්පභවො මාරපාසො මාරබලිසං මාරවිසයො තණ්හානදී තණ්හාජාලං තණ්හාගද්දුලං තණ්හාසමුද්දො, අභිජ්ඣා විසමලොභො අකුසලමූලං."
                    }
                ],
                "footnotes": [
                    {
                        "type": "footnote",
                        "text": "1. දුච්චජ්ජා - සීමු. II. - මඡසං,"
                    },
                    {
                        "type": "footnote",
                        "text": "2. දුප්පරිච්චජ්ජා - සීමු. II. - මඡසං"
                    },
                    {
                        "type": "footnote",
                        "text": "3. දුන්නිම්මදා - සීමු. I. - මඡසං"
                    },
                    {
                        "type": "footnote",
                        "text": "4. ඉච්ඡති - ස්යා සීමු. I. ස."
                    },
                    {
                        "type": "footnote",
                        "text": "5. රොධො පලිරොධො - ස්යා"
                    },
                    {
                        "type": "footnote",
                        "text": "6. ආයුහිනී - සීමු. I. මඡසං"
                    },
                    {
                        "type": "footnote",
                        "text": "7. පටිබන්ධා - සීමු. I. - ස්යා මඡසං."
                    },
                    {
                        "type": "footnote",
                        "text": "a. ජාතකපාළි - අට්ඨකවග්ග - ගඞ්ගමාලජාතකං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 44,
            "pali": {
                "entries": [
                    {
                        "type": "paragraph",
                        "text": "**ඉච්ඡානිදානා**ති - ඉච්ඡානිදානා ඉච්ඡාහෙතුකා ඉච්ඡාපච්චයා ඉච්ඡාකාරණා ඉච්ඡාපභවාති ඉච්ඡානිදානා."
                    },
                    {
                        "type": "paragraph",
                        "text": "**භවසාතබද්ධා**ති - එකං භවසාතං: සුඛා වෙදනා, ද්වෙ භවසාතානි: සුඛා ච වෙදනා ඉට්ඨං ච වත්ථු. තීණි භවසාතානි: යොබ්බඤ්ඤං ආරොග්යං ජීවිතං. චත්තාරි භවසාතානි: ලාභො යසො පසංසා සුඛං. පඤ්ච භවසාතානි: මනාපිකා රූපා මනාපිකා සද්දා මනාපිකා ගන්ධා මනාපිකා රසා මනාපිකා ඵොට්ඨබ්බා. ඡ භවසාතානි: චක්ඛුසම්පදා සොතසම්පදා ඝානසම්පදා ජිව්හාසම්පදා කායසම්පදා මනොසම්පදා. **භවසාතබද්ධා**ති - සුඛාය වෙදනාය සත්තා බද්ධා ඉට්ඨස්මිං වත්ථුස්මිං, යොබ්බඤ්ඤෙ බද්ධා, ආරොග්යෙ බද්ධා, ජීවිතෙ බද්ධා, ලාභෙ බද්ධා, යසෙ බද්ධා, පසංසායං බද්ධා, සුඛෙ බද්ධා, මනාපිකෙසු රූපෙසු බද්ධා, මනාපිකෙසු සද්දෙසු - ගන්ධෙසු - රසෙසු මනාපිකෙසු ඵොට්ඨබ්බෙසු බද්ධා, චක්ඛුසම්පදාය බද්ධා, සොතසම්පදාය බද්ධා, ඝාන - ජිව්හා - කාය - මනොසම්පදාය බද්ධා, විබද්ධා ආබද්ධා ලග්ගා ලග්ගිතා පළිබද්ධාති ‘ඉච්ඡා නිදානා භවසාතබද්ධා’."
                    },
                    {
                        "type": "paragraph",
                        "text": "**තෙ දුප්පමුඤ්චා න හි අඤ්ඤමොක්ඛා**ති - තෙ වා භවසාතවත්ථු දුප්පමුඤ්චා, සත්තා{1} වා එත්තො දුම්මොචයා. කථං තෙ භවසාතවත්ථු දුප්පමුඤ්චා{2}? සුඛා වෙදනා දුප්පමුඤ්චා, ඉට්ඨං වත්ථු දුප්පමුඤ්චං, යොබ්බඤ්ඤං දුප්පමුඤ්චං, ආරොග්යං දුප්පමුඤ්චං, ජීවිතං දුප්පමුඤ්චං, ලාභො දුප්පමුඤ්චො, යසො දුප්පමුඤ්චො, පසංසා දුප්පමුඤ්චා, සුඛං දුප්පමුඤ්චං, මනාපිකා රූපා දුප්පමුඤ්චා, මනාපිකා සද්දා - ගන්ධා - රසා ඵොට්ඨබ්බා දුප්පමුඤ්චා, චක්ඛුසම්පදා දුප්පමුඤ්චා, සොත - ඝාන - ජිව්හා - කාය - මනොසම්පදා දුප්පමුඤ්චා, දුම්මොචයා දුප්පමොචයා දුන්නිවෙඨයා දුබ්බිනිවෙඨයා, දුත්තරා දුප්පතරා දුස්සමතික්කමා දුබ්බිනිවත්තා. එවන්තෙ භවසාතවත්ථු දුප්පමුඤ්චා."
                    },
                    {
                        "type": "paragraph",
                        "text": "කථං සත්තා එත්තො දුම්මොචයා? සුඛාය වෙදනාය සත්තා දුම්මොචයා, ඉට්ඨස්මා වත්ථුස්මා දුම්මොචයා, යොබ්බඤ්ඤා දුම්මොචයා ආරොග්යා දුම්මොචයා, ජීවිතා දුම්මොචයා, ලාභා දුම්මොචයා, යසා දුම්මොචයා, පසංසාය දුම්මොචයා, සුඛා දුම්මොචයා, මනාපිකෙහි රූපෙහි දුම්මොචයා, මනාපිකෙහි සද්දෙහි - ගන්ධෙහි - රසෙහි - ඵොට්ඨබ්බෙහි දුම්මොචයා, චක්ඛුසම්පදාය දුම්මොචයා, සොත - ඝාන - ජිව්හා - කාය - මනොසම්පදාය දුම්මොචයා දුප්පමොචයා දුරුද්ධරා{3} දුස්සමුද්ධරා දුබ්බුට්ඨාපයා දුස්සමුට්ඨාපයා දුන්නිවෙඨයා දුබ්බිවෙඨයා දුත්තරා දුප්පතරා දුස්සමතික්කමා දුබ්බිනිවත්තා. එවං සත්තා එත්තො{4} දුම්මොචයාති ‘තෙ දුප්පමුඤ්චා’"
                    },
                    {
                        "type": "paragraph",
                        "text": "**න හි අඤ්ඤමොක්ඛා**ති - තෙ අත්තනා පලිපපලිපන්නා න සක්කොන්ති පරං පලිපපලිපන්නං උද්ධරිතුං."
                    }
                ],
                "footnotes": [
                    {
                        "type": "footnote",
                        "text": "1. සත්තො - සීමු. I"
                    },
                    {
                        "type": "footnote",
                        "text": "2. ‘ දුම්මුඤ්චා’ ඉති ඊදිසෙසු අඤ්ඤත්රාපි - ස්යා, මඡසං"
                    },
                    {
                        "type": "footnote",
                        "text": "3. දුද්ධරා - සීමු. I. ස්යා. මඡසං."
                    },
                    {
                        "type": "footnote",
                        "text": "4. එතෙහි - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 46,
            "pali": {
                "entries": [
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“සො වත **චුන්ද**, අත්තනා පලිපපලිපන්නො පරං පලිපපලිපන්නං උද්ධරිස්සතීති නෙතං ඨානං විජ්ජති. සො වත චුන්ද, අත්තනා අදන්තො අවිනීතො අපරිනිබ්බුතො{1} පරං දමෙස්සති විනෙස්සති පරිනිබ්බාපෙස්සතීති නෙතං ඨානං විජ්ජතී”{a} ති එවම්පි න හි අඤ්ඤමොක්ඛා. අථවා නත්ථඤ්ඤො කොචි මොචෙතා. තෙ යදි{2} මුඤ්චෙය්යුං, සකෙන ථාමෙන සකෙන බලෙන සකෙන විරියෙන සකෙන පරක්කමෙන සකෙන පුරිසත්ථාමෙන සකෙන පුරිසබලෙන සකෙන පුරිසවිරියෙන සකෙන පුරිසපරක්කමෙන අත්තනා සම්මාපටිපදං අනුලොමපටිපදං අපච්චනීකපටිපදං අන්වත්ථපටිපදං ධම්මානුධම්මපටිපදං පටිපජ්ජමානා මුඤ්චෙය්යුන්ති එවම්පි න හි අඤ්ඤමොක්ඛා."
                    },
                    {
                        "type": "paragraph",
                        "text": "වුත්තම්පි හෙතං භගවතා:"
                    },
                    {
                        "type": "gatha",
                        "text": "1. “නාහං සහිස්සාමි පමොචනාය\nකථංකථිං{3} **ධොතක** කිඤ්චි ලොකෙ,\nධම්මං ච සෙට්ඨං අභිජානමානො\nඑවං තුවං ඔඝමිමං තරෙසී”{b}ති.",
                        "level": 2
                    },
                    {
                        "type": "paragraph",
                        "text": "එවම්පි න හි අඤ්ඤමොක්ඛා."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "gatha",
                        "text": "2. “අත්තනාව කතං පාපං අත්තනා සංකිලිස්සති,\nඅත්තනා අකතං පාපං අත්තනාව විසුජ්ඣති;\nසුද්ධි අසුද්ධි පච්චත්තං නාඤ්ඤමඤඤෙ{4} විසොධයෙ”{c}ති.",
                        "level": 2
                    },
                    {
                        "type": "paragraph",
                        "text": "එවම්පි න හි අඤ්ඤමොක්ඛා."
                    },
                    {
                        "type": "paragraph",
                        "text": "වුත්තම්පි හෙතං භගවතා:"
                    },
                    {
                        "type": "paragraph",
                        "text": "“එවමෙව ඛො බ්රාහ්මණ තිට්ඨතෙව නිබ්බානං තිට්ඨති නිබ්බානගාමි{5} මග්ගො, තිට්ඨාමහං සමාදපෙතා. අථ ච පන මම සාවකා මයා එවං ඔවදියමානා එවං අනුසාසියමානා අප්පෙකච්චෙ අච්චන්තනිට්ඨං නිබ්බානං ආරාධෙන්ති. එකච්චෙ නාරාධෙන්ති. එත්ථ ක්යාහං බ්රාහ්මණ කරොමි, මග්ගක්ඛායී බ්රාහ්මණ තථාගතො. මග්ගං බුද්ධො ආචික්ඛති. අත්තනා පටිපජ්ජමානා මුඤ්චෙය්යු”{d}න්ති. එවම්පි න හි අඤ්ඤමොක්ඛාති ‘තෙ දුප්පමුඤ්චා න හි අඤ්ඤමොක්ඛා.’"
                    }
                ],
                "footnotes": [
                    {
                        "type": "footnote",
                        "text": "1. අපිරිනිබ්බුතො ච, - සීමු. II."
                    },
                    {
                        "type": "footnote",
                        "text": "2. යදි පරං - සීමු. I."
                    },
                    {
                        "type": "footnote",
                        "text": "3. කථංකථි - සීමු. I."
                    },
                    {
                        "type": "footnote",
                        "text": "4. න අඤ්ඤො අඤ්ඤං සී. I. - සීමු. I. ස්යා. I."
                    },
                    {
                        "type": "footnote",
                        "text": "5. නිබ්බානගාමිනි - සීමු. I. "
                    },
                    {
                        "type": "footnote",
                        "text": "a. මජ්ඣිමනිකාය - සල්ලෙඛසුත්තං "
                    },
                    {
                        "type": "footnote",
                        "text": "b. සුත්තනිපාත - ධොතකසුත්තං "
                    },
                    {
                        "type": "footnote",
                        "text": "c. ධම්මපද - අත්තවග්ග "
                    },
                    {
                        "type": "footnote",
                        "text": "d. මජ්ඣිමනිකාය - උපරිපණ්ණාසක - ගණකමොග්ගලානසුත්තං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 48,
            "pali": {
                "entries": [
                    {
                        "type": "paragraph",
                        "text": "**පච්ඡා පුරෙ වාපි අපෙක්ඛාමානා**ති - පච්ඡා වුච්චති අනාගතං. පුරෙ වුච්චති අතීතං. අපි ච අතීතං උපාදාය අනාගතඤ්ච පච්චුප්පන්නඤ්ච පච්ඡා, අනාගතං උපාදාය අතීතඤ්ච පච්චුප්පන්නඤ්ච පුරෙ. කථං පුරෙ අපෙක්ඛං කරොති? එවංරූපො{1} අහොසිං අතීතමද්ධානන්ති තත්ථ නන්දිං සමන්නානෙති. එවංවෙදනො අහොසිං -පෙ- එවංසඤ්ඤො අහොසිං -පෙ- එවංසංඛාරො අහොසිං -පෙ- එවංවිඤ්ඤාණො අහොසිං අතීතමද්ධානන්ති තත්ථ නන්දිං සමන්නානෙති. එවම්පි පුරෙ අපෙක්ඛං කරොති. අථ වා - ඉති මෙ චක්ඛු අහොසි අතීතමද්ධානං ඉති රූපාති, තත්ථ ඡන්දරාගපටිබද්ධං හොති විඤ්ඤාණං. ඡන්දරාගපටිබද්ධත්තා විඤ්ඤාණස්ස තදභිනන්දති. තදභිනන්දන්තො එවම්පි පුරෙ අපෙක්ඛං කරොති. අථ වා - ඉති මෙ සොතං අහොසි අතීතමද්ධානං ඉති සද්දාති -පෙ- ඉති මෙ ඝානං අහොසි අතීතමද්ධානං ඉති ගන්ධාති -පෙ- ඉති මෙ ජිව්හා අහොසි අතීතමද්ධානං ඉති රසාති -පෙ- ඉති මෙ කායො අහොසි අතීතමද්ධානං ඉති ඵොට්ඨබ්බාති -පෙ- ඉති මෙ මනො අහොසි අතීතමද්ධානං ඉති ධම්මාති, තත්ථ ඡන්දරාගපටිබද්ධං හොති විඤ්ඤාණං. ඡන්දරාගපටිබද්ධත්තා විඤ්ඤාණස්ස තදභිනන්දති. තදභිනන්දන්තො එවම්පි පුරෙ අපෙක්ඛං කරොති. අථවා යානිස්ස තානි පුබ්බෙ මාතුගාමෙන සද්ධිං හසිතලපිතකීළිතානි, තදස්සාදෙති තං නිකාමෙති තෙන ච විත්තිං ආපජ්ජති. එවම්පි පුරෙ අපෙක්ඛං කරොති."
                    },
                    {
                        "type": "paragraph",
                        "text": "කථං{2} පච්ඡා අපෙක්ඛා කරොති? එවංරූපො සියං{3} අනාගතමද්ධානන්ති තත්ථ නන්දිං සමන්නානෙති. එවංවෙදනො සියං{3} -පෙ- එවංසඤ්ඤො සියං{3} -පෙ- එවංසංඛාරො{4} සියං{3} -පෙ- එවංවිඤ්ඤාණො සියං{3} අනාගතමද්ධානන්ති තත්ථ නන්දිං සමන්නානෙති. එවම්පි පච්ඡා අපෙක්ඛං කරොති. අථවා - ඉති මෙ චක්ඛු සියා අනාගතමද්ධානං ඉති රූපාති අප්පටිලද්ධස්ස පටිලාභාය චිත්තං පණිදහති. චෙතසො පණිධානප්පච්චයා තදභිනන්දති. තදභිනන්දන්තො එවම්පි පච්ඡා අපෙක්ඛං කරොති. අථවා - ඉති මෙ සොතං සියා අනාගතමද්ධානං ඉති සද්දාති -පෙ- ඉති මෙ ඝානං සියා අනාගතමද්ධානං ඉති ගන්ධාති -පෙ- ඉති මෙ ජිව්හා සියා අනාගතමද්ධානං ඉති රසාති -පෙ- ඉති මෙ කායො සියා අනාගතමද්ධානං ඉති ඵොට්ඨබ්බාති -පෙ- ඉති මෙ මනො සියා අනාගතමද්ධානං ඉති ධම්මාති අප්පටිලද්ධස්ස පටිලාභාය චිත්තං පණිදහති. චෙතසො පණිධානප්පච්චයා තදභිනන්දති. තදභිනන්දන්තො එවම්පි පච්ඡා අපෙක්ඛං කරොති. අථවා - ඉමිනාහං සීලෙන වා වතෙන වා තපෙන වා බ්රහ්මචරියෙන වා දෙවො වා භවිස්සාමි දෙවඤ්ඤතරො වාති අප්පටිලද්ධස්ස පටිලාභාය චිත්තං පණිදහති. චෙතසො පණිධානප්පච්චයා තදභිනන්දති. තදභිනන්දන්තො එවමපි පච්ඡා අපෙක්ඛං කරොතීති පච්ඡා පුරෙ චාපි අපෙක්ඛමානා."
                    }
                ],
                "footnotes": [
                    {
                        "type": "footnote",
                        "text": "1. එවරූපො - ස."
                    },
                    {
                        "type": "footnote",
                        "text": "2. කථම්පන - සීමු. I."
                    },
                    {
                        "type": "footnote",
                        "text": "3. අහොසිං - සීමු. I."
                    },
                    {
                        "type": "footnote",
                        "text": "4. එවං සංඛාරෙ - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 50,
            "pali": {
                "entries": [
                    {
                        "type": "paragraph",
                        "text": "**ඉමෙව කාමෙ පුරිමෙව ජප්ප**න්ති - “ඉමෙව කාමෙ”ති පච්චුප්පන්නෙ පඤ්චකාම ගුණෙ ඉච්ඡන්තා සාදියන්තා පත්ථයන්තා අභිජප්පන්තා. **පුරිමෙව ජප්ප**න්ති - අතීතෙ පඤ්චකාම ගුණෙ ජප්පන්තා පජප්පන්තා අභිජප්පන්තාති - ‘ඉමෙව කාමෙ පුරිමෙව ජප්පං’."
                    },
                    {
                        "type": "paragraph",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඉච්ඡානිදානා භවසාතබද්ධා\nතෙ දුප්පමුඤ්චා න හි අඤ්ඤමොක්ඛා,\nපච්ඡා පුරෙ වාපි අපෙක්ඛමානා\nඉමෙව කාමෙ පුරිමෙව ජප්ප”න්ති.",
                        "level": 2
                    },
                    {
                        "type": "heading",
                        "text": "2 - 3",
                        "level": 1
                    },
                    {
                        "type": "gatha",
                        "text": "කාමෙසු ගිද්ධා පසුතා පමූළ්හා{1}\nඅවදානියා තෙ විසමෙ නිවිට්ඨා,\nදුක්ඛූපනීතා පරිදෙවයන්ති\nකිං සු භවිස්සාම ඉතො චුතා සෙ.",
                        "level": 2
                    },
                    {
                        "type": "paragraph",
                        "text": "**කාමෙසු ගිද්ධා පසුතා පමූළ්හා**ති - “කාමා”ති උද්දානතො ද්වෙ කාමා: වත්ථුකාමා ච කිලෙසකාමා ච. -පෙ- ඉමෙ වුච්චන්ති වත්ථුකාමා. -පෙ- ඉමෙ වුච්චන්ති කිලෙසකාමා. **ගෙධො** වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං; කිලෙසකාමෙන වත්ථුකාමෙසු රත්තා ගිද්ධා ගථිතා මුච්ඡිතා අජ්ඣොපන්නා ලග්ගා ලග්ගිතා පළිබුද්ධාතිකාමෙසු ගිද්ධා. **පසුතා**ති - යෙපි කාමෙ එසන්ති ගවෙසන්ති පරියෙසන්ති තච්චරිතා තබ්බහුලා තග්ගරුකා තන්නින්නා තප්පොණා තප්පබ්භාරා තදධිමුත්තා තදධිපතෙය්යා, තෙපි කාමපසුතා. යෙපි තණ්හාවසෙන රූපෙ එසන්ති ගවෙසන්ති පරියෙසන්ති, -පෙ- සද්දෙ -පෙ- ගන්ධෙ -පෙ- රසෙ -පෙ- ඵොට්ඨබ්බෙ -පෙ- පරියෙසන්ති තච්චරිතා තබ්බහුලා තග්ගරුකා තන්නින්නා තප්පොණා තප්පබ්භාරා තදධිමුත්තා තදධිපතෙය්යා, තෙපි කාමපසුතා. යෙපි තණ්හාවසෙන රූපෙ පටිලභන්ති -පෙ- ඵොට්ඨබ්බෙ පටිලභන්ති තච්චරිතා -පෙ- තදධිපතෙය්යා, තෙපි කාමපසුතා. යෙපි තණ්හාවසෙන රූපෙ පරිභුඤ්ජන්ති. -පෙ- ඵොට්ඨබ්බෙ පරිභුඤ්ජන්ති. තච්චරිතා -පෙ- තදධිපතෙය්යා, තෙපි කාමපසුතා. යථා කලහකාරකො කලහපසුතො, කම්මකාරකො කම්මපසුතො, ගොචරෙ චරන්තො ගොචරපසුතො, ඣායී ඣානපසුතො, එවමෙවං යෙපි කාමෙ එසන්ති ගවෙසන්ති තච්චරිතා තබ්බහුලා තග්ගරුකා තන්නින්නා තප්පොණා තප්පබ්භාරා තදධිමුත්තා තදධිපතෙය්යා, තෙපි කාමපසුතා."
                    }
                ],
                "footnotes": [
                    {
                        "type": "footnote",
                        "text": "1. සම්මූළ්හා - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 52,
            "pali": {
                "entries": [
                    {
                        "type": "paragraph",
                        "text": "යෙපි තණ්හාවසෙන රූපෙ -පෙ- පරියෙසන්ති, සද්දෙ -පෙ- ගන්ධෙ -පෙ- රසෙ -පෙ- ඵොට්ඨබ්බෙ -පෙ- පරියෙසන්ති, තච්චරිතා තබ්බහුලා තග්ගරුකා තන්නින්නා තප්පොණා තප්පබ්භාරා තදධිමුත්තා තදධිපතෙය්යා, තෙපි කාමපසුතා. යෙපි තණ්හාවසෙන රූපෙ පටිලභන්ති සද්දෙ - ගන්ධෙ - රසෙ - ඵොට්ඨබ්බෙ පටිලභන්ති, තච්චරිතා තබ්බහුලා තග්ගරුකා තන්නින්නා තප්පොණා තප්පබ්භාරා තදධිමුත්තා තදධිපතෙය්යා, තෙපි කාමපසුතා. යෙපි තණ්හාවසෙන රූපෙ පරිභුඤ්ජන්ති, සද්දෙ - ගන්ධෙ - රසෙ - ඵොට්ඨබ්බෙ පරිභුඤ්ජන්ති, තච්චරිතා තබ්බහුලා තග්ගරුකා තන්නින්නා තප්පොණා තප්පබ්භාරා තදධිමුත්තා තදධිපතෙය්යා, තෙපි කාමපසුතා."
                    },
                    {
                        "type": "paragraph",
                        "text": "**පමූළ්හා**ති - යෙභුය්යෙන දෙවමනුස්සා පඤ්චසු කාමගුණෙසු මුය්හන්ති පමුය්හන්ති සම්මුය්හන්ති සම්පමුය්හන්ති, මූළ්හා පමූළ්හා සම්මූළ්හා සම්පමූළ්හා, අවිජ්ජාය අන්ධීකතා, ආවුතා ඔවුතා පිහිතා පටිච්ඡන්නා පටිකුජ්ජිතානි - කාමෙසු ගිද්ධා පසුතා පමූළ්හා."
                    },
                    {
                        "type": "paragraph",
                        "text": "**අවදානියා තෙ විසමෙ නිවිට්ඨා**ති - ‘ අවදානියා’ති අවංගච්ඡන්තී1 - තිපිඅවදානියා, මච්ඡරිනොපි වුච්චන්ති අවදානියා, බුද්ධානං බුද්ධසාවකානං වචනං ව්යප්පථං දෙසනං අනුසිට්ඨිං නාදියන්තීති අවදානියා. කථං අවංගච්ඡන්තීති අවදානියා? අවංගච්ඡන්තීති නිරයං ගච්ඡන්ති, පෙත්තිවිසයං ගච්ඡන්ති, එවං අවංගච්ඡන්තීති - අවදානියා. කථං මච්ඡරිනො වුච්චන්ති අවදානියා? පඤ්ච මච්ඡරියානි: ආවාසමච්ඡරියං කුලමච්ඡරියං ලාභමච්ඡරියං වණ්ණමච්ඡරියං ධම්මමච්ඡරියං; යං එවරූපං මච්ඡරියං මච්ඡරායනා මච්ඡරායිතත්තං වෙවිච්ඡං කදරියං කටුකඤ්චුකතා අග්ගහිතත්තං චිත්තස්ස, ඉදං වුච්චති මච්ඡරියං.{a} අපි ච ඛන්ධමච්ඡරියම්පි මච්ඡරියං, ධාතුමච්ඡරියම්පි මච්ඡරියං, ආයතනමච්ඡරියම්පි මච්ඡරියං ගාහො, ඉදං වුච්චති මච්ඡරියං. ඉමිනා මච්ඡරියෙන අවදඤ්ඤුතාය සමන්නාගතා ජනා පමත්තා, එවං මච්ඡරිනො වුච්චන්ති අවදානියා. කථං බුද්ධානං බුද්ධසාවකානං වචනං ව්යප්පථං දෙසනං අනුසිට්ඨිං නාදියන්තීති අවදානියා? බුද්ධානං බුද්ධසාවකානං වචනං ව්යප්පථං දෙසනං අනුසිට්ඨිං නාදියන්ති න සුස්සූසන්ති න සොතං ඔදහන්ති නාඤ්ඤා චිත්තං උපට්ඨපෙන්ති, අනස්සවා අවචනකරා පටිලොමවුත්තිනො අඤ්ඤෙනෙව මුඛං කරොන්ති. එවං බුද්ධානං බුද්ධසාවකානං වචනං ව්යප්පථං දෙසනං අනුසිට්ඨිං නාදියන්තීති අවදානියාති - අවදානියා."
                    }
                ],
                "footnotes": [
                    {
                        "type": "footnote",
                        "text": "1. අවගච්ඡන්ති සීමු. I. "
                    },
                    {
                        "type": "footnote",
                        "text": "a. විභඞ්ගපාළි - ඛුද්දකවත්ථුවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 54,
            "pali": {
                "entries": [
                    {
                        "type": "paragraph",
                        "text": "**තෙ විසමෙ නිවිට්ඨා**ති - ‘විසමෙ’ති විසමෙ කායකම්මෙ නිවිට්ඨා, විසමෙ වචීකම්මෙ නිවිට්ඨා, විසමෙ මනොකම්මෙ නිවිට්ඨා, විසමෙ පාණාතිපාතෙ නිවිට්ඨා, විසමෙ අදින්නාදානෙ නිවිට්ඨා, විසමෙ කාමෙසු මිච්ඡාචාරෙ නිවිට්ඨා, විසමෙ මුසාවාදෙ නිවිට්ඨා, විසමාය පිසුනාය වාචාය නිවිට්ඨා, විසමාය ඵරුසාය වාචාය නිවිට්ඨා, විසමෙ සම්ඵප්පලාපෙ නිවිට්ඨා, විසමාය අභිජ්ඣාය නිවිට්ඨා, විසමෙ ව්යාපාදෙ නිවිට්ඨා, විසමාය මිච්ඡාදිට්ඨියා නිවිට්ඨා, විසමෙසු සංඛාරෙසු නිවිට්ඨා, විසමෙසු පඤ්චසු කාමගුණෙසු නිවිට්ඨා, විසමෙසු පඤ්චසු නීවරණෙසු නිවිට්ඨා විනිවිට්ඨා පතිට්ඨිතා අල්ලීනා උපගතා අජ්ඣොසිතා අධිමුත්තා ලග්ගා ලග්ගිතා පලිබුද්ධාති අවදානියා තෙ විසමෙ නිවිට්ඨා."
                    },
                    {
                        "type": "paragraph",
                        "text": "**දුක්ඛූපනීතා පරිදෙවයන්තී**ති - ‘දුක්ඛූපනීතා’ති දුක්ඛප්පත්තා දුක්ඛසම්පත්තා දුක්ඛූපගතා, මාරප්පත්තා මාරසම්පත්තා මාරූපගතා, මරණප්පත්තා මරණසම්පත්තා මරණූපගතා; **පරිදෙවයන්තී**ති - ලපන්ති{1} සල්ලපන්ති සොචන්ති කිලමන්ති පරිදෙවන්ති උරත්තාළිං කන්දන්ති සම්මොහං ආපජ්ජන්තීති ‘දුක්ඛූපනීතා පරිදෙවයන්ති’."
                    },
                    {
                        "type": "paragraph",
                        "text": "**කිං සු භවිස්සාම ඉතො චුතා සෙ**ති ඉතො චුතා කිං භවිස්සාම? නෙරයිකා භවිස්සාම? තිරච්ඡානයොනිකා භවිස්සාම? පෙත්තිවිසයිකා භවිස්සාම? මනුස්සා භවිස්සාම? දෙවා භවිස්සාම? රූපී භවිස්සාම? අරූපී භවිස්සාම? සඤ්ඤී භවිස්සාම? අසඤ්ඤී භවිස්සාම? නෙවසඤ්ඤීනාසඤ්ඤී භවිස්සාම? භවිස්සාම නු ඛො මයං අනාගතමද්ධානං? න නු ඛො භවිස්සාම අනාගතමද්ධානං? කින්නු ඛො භවිස්සාම අනාගතමද්ධානං? කථන්නු ඛො භවිස්සාම අනාගතමද්ධානං? කිං හුත්වා කිං භවිස්සාම නු ඛො මයං අනාගතමද්ධානන්ති සංසයපක්ඛන්නා{2} විමතිපක්ඛන්නා ද්වෙළ්හකජාතා ලපන්ති සල්ලපන්ති{3} සොචන්ති කිලමන්ති පරිදෙවන්ති උරත්තාළිං කන්දන්ති සම්මොහං ආපජ්ජන්තීති’ කිං සු භවිස්සාම ඉතො චුතාසෙ.’"
                    },
                    {
                        "type": "paragraph",
                        "text": "තෙනාහ භගවා:"
                    },
                    {
                        "type": "gatha",
                        "text": "“කාමෙසු ගිද්ධා පසුතා පමූළ්හා\nඅවදානියා තෙ විසමෙ නිවිට්ඨා,\nදුක්ඛූපනීතා පරිදෙවයන්ති\nකිං සු භවිස්සාම ඉතො චුතා සෙ”ති.",
                        "level": 2
                    },
                    {
                        "type": "heading",
                        "text": "2 - 4",
                        "level": 1
                    },
                    {
                        "type": "gatha",
                        "text": "තස්මා හී සික්ඛෙථ ඉධෙව ජන්තු\nයං කිඤ්චි ජඤ්ඤා විසමන්ති ලොකෙ,\nන තස්ස හෙතු විසමං චරෙය්ය\nඅප්පඤ්හිදං ජීවිතං ආහු ධීරා.",
                        "level": 2
                    },
                    {
                        "type": "paragraph",
                        "text": "**තස්මා හි සික්ඛෙථ ඉධෙව ජන්තූ**ති - ‘ තස්මා’ති තස්මා තංකාරණා තංහෙතු තප්පච්චයා තන්නිදානා එතං ආදීනවං පස්සමානො කාමෙසූති තස්මා; **සික්ඛෙථාති** - තිස්සො සික්ඛා: අධිසීලසික්ඛා අධිචිත්තසික්ඛා අධිපඤ්ඤාසික්ඛා."
                    }
                ],
                "footnotes": [
                    {
                        "type": "footnote",
                        "text": "1. ලාලපන්ති - ස්යා. මඡසං."
                    },
                    {
                        "type": "footnote",
                        "text": "2. පක්කන්දන්තා - සීමු. I පක්කන්දා - මඡසං."
                    },
                    {
                        "type": "footnote",
                        "text": "3. ලාලපන්ති - ස්යා. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 56,
            "pali": {
                "entries": [
                    {
                        "type": "paragraph",
                        "text": "කතමා අධිසීලසික්ඛා? ඉධ භික්ඛු සීලවා හොති පාතිමොක්ඛසංවරසංවුතො විහරති ආචාරගොචරසම්පන්නො අණුමත්තෙසු වජ්ජෙසු භයදස්සාවී සමාදාය සික්ඛති සික්ඛාපදෙසු. ඛුද්දකො සීලක්ඛන්ධො මහන්තො සීලක්ඛන්ධො, සීලං පතිට්ඨා ආදි චරණං සංයමො සංවරො මොක්ඛං කුසලානං ධම්මානං සමාපත්තියා. අයං අධිසීලසික්ඛා."
                    },
                    {
                        "type": "paragraph",
                        "text": "කතමා අධිචිත්තසික්ඛා? ඉධ භික්ඛු විවිච්චෙව කාමෙහි විවිච්ච අකුසලෙහි ධම්මෙහි සවිතක්කං සවිචාරං විවෙකජං පීතිසුඛං පඨමජ්ඣානං උපසම්පජ්ජ විහරති. විතක්කවිචාරානං වූපසමා අජ්ඣත්තං සම්පසාදනං චෙතසො එකොදිභාවං අවිතක්කං අවිචාරං සමාධිජං පීතිසුඛං දුතියජ්ඣානං උපසම්පජ්ජ විහරති. පීතියා ච විරාගා උපෙක්ඛකො ච විහරති සතො ච සම්පජානො සුඛං ච කායෙන පටිසංවෙදෙති, යං තං අරියා ආචික්ඛන්ති ‘උපෙක්ඛකො සතිමා සුඛවිහාරී’ති තං තතියජ්ඣානං{1} උපසම්පජ්ජ විහරති. සුඛස්ස ච පහාණා දුක්ඛස්ස ච පහාණා පුබ්බෙව සොමනස්සදොමනස්සානං අත්ථඞ්ගමා අදුක්ඛං අසුඛං{2} උපෙක්ඛාසතිපාරිසුද්ධිං චතුත්ථජ්ඣානං උපසම්පජ්ජ විහරති. අයං අධිචිත්තසික්ඛා."
                    },
                    {
                        "type": "paragraph",
                        "text": "කතමා අධිපඤ්ඤාසික්ඛා? ඉධ භික්ඛු පඤ්ඤවා හොති උදයත්ථගාමිනියා පඤ්ඤාය සමන්නාගතො අරියාය නිබ්බෙධිකාය සම්මාදුක්ඛක්ඛයගාමිනියා. සො ඉදං දුක්ඛන්ති යථාභූතං පජානාති, අයං දුක්ඛසමුදයොති යථාභූතං පජානාති, අයං දුක්ඛනිරොධො’ති යථාභූතං පජානාති, අයං දුක්ඛනිරොධගාමිනීපටිපදා’ති යථාභූතං පජානාති. ඉමෙ ආසවා’ති යථාභූතං පජානාති, අයං ආසවසමුදයො’ති යථාභූතං පජානාති, අයං ආසවනිරොධො’ති යථාභූතං පජානාති, අයං ආසවනිරොධගාමිනීපටිපදා’ති යථාභූතං පජානාති. අයං අධිපඤ්ඤාසික්ඛා."
                    }
                ],
                "footnotes": [
                    {
                        "type": "footnote",
                        "text": "1. තතියං ඣානං - බහුසු."
                    },
                    {
                        "type": "footnote",
                        "text": "2. අදුක්ඛමසුඛං - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 58,
            "pali": {
                "entries": [
                    {
                        "type": "paragraph",
                        "text": "ඉමායො{1} තිස්සො සික්ඛායො ආවජ්ජන්තො සික්ඛෙය්ය, ජානන්තො සික්ඛෙය්ය, පස්සන්තො සික්ඛෙය්ය, පච්චවෙක්ඛන්තො සික්ඛෙය්ය, චිත්තං අධිට්ඨහන්තො සික්ඛෙය්ය, සද්ධාය අධිමුච්චන්තො සික්ඛෙය්ය, විරියං පග්ගණ්හන්තො සික්ඛෙය්ය, සතිං උපට්ඨපෙන්තො සික්ඛෙය්ය, චිත්තං සමාදහන්තො සික්ඛෙය්ය, පඤ්ඤාය පජානන්තො සික්ඛෙය්ය, අභිඤ්ඤෙය්යං අභිජානන්තො සික්ඛෙය්ය, පරිඤ්ඤෙය්යං පරිජානන්තො සික්ඛෙය්ය, පහාතබ්බං පජහන්තො සික්ඛෙය්ය, භාවෙතබ්බං භාවෙන්තො සික්ඛෙය්ය, සච්ඡිකාතබ්බං සච්ඡිකරොන්තො සික්ඛෙය්ය, ආචරෙය්ය, සමාචරෙය්ය, සමාදාය වත්තෙය්ය."
                    },
                    {
                        "type": "paragraph",
                        "text": "**ඉධා**ති - ඉමිස්සා දිට්ඨියා, ඉමිස්සා, ඛන්තියා, ඉමිස්සා රුචියා, ඉමස්මිං ආදායෙ{2}, ඉමස්මිං ධම්මෙ, ඉමස්මිං විනයෙ, ඉමස්මිං ධම්මවිනයෙ, ඉමස්මිං පාවචනෙ, ඉමස්මිං බ්රහ්මචරියෙ, ඉමස්මිං සත්ථුසාසනෙ, ඉමස්මිං අත්තභාවෙ, ඉමස්මිං මනුස්සලොකෙ, තෙන වුච්චති ඉධාති. **ජන්තූ**ති - සත්තො නරො -පෙ- මනුජොති’ තස්මා හි සික්ඛෙථ ඉධෙව ජන්තු.’"
                    },
                    {
                        "type": "paragraph",
                        "text": "**යං කිඤ්චි ජඤ්ඤා විසමන්ති ලොකෙ**ති - යං කිඤ්චීති සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං ‘යං කිඤ්චී’ ති. **විසමන්ති ජඤ්ඤා**ති - විසමං කායකම්මං විසමන්ති ජානෙය්ය, විසමං වචීකම්මං විසමන්ති ජානෙය්ය, විසමං මනොකම්මං විසමන්ති ජානෙය්ය, විසමො පාණාතිපාතො විසමොති ජානෙය්ය, විසමං අදින්නාදානං විසමන්ති ජානෙය්ය, විසමො කාමෙසු මිච්ඡාචාරො විසමොති ජානෙය්ය, විසමො මුසාවාදො විසමොති ජානෙය්ය, විසමා පිසුනා වාචා විසමාති ජානෙය්ය, විසමා ඵරුසා වාචා විසමාති ජානෙය්ය, විසමො සම්ඵප්පලාපො විසමොති ජානෙය්ය, විසමං අභිජ්ඣං විසමන්ති ජානෙය්ය, විසමො ව්යාපාදො විසමොති ජානෙය්ය, විසමා මිච්ඡාදිට්ඨි විසමාති ජානෙය්ය, විසමා සඞ්ඛාරා විසමාති ජානෙය්ය, විසමා පඤ්ච කාමගුණා විසමාති ජානෙය්ය, විසමානි පඤ්ච නීවරණානි විසමාති ජානෙය්ය ආජානෙය්ය විජානෙය්ය පටිජානෙය්ය පටිවිජ්ඣෙය්ය; **ලොකෙ**ති - අපායලොකෙ -පෙ- ආයතනලොකෙති’ යං කිඤ්චි ජඤ්ඤා විසමන්ති ලොකෙ.’"
                    },
                    {
                        "type": "paragraph",
                        "text": "**න තස්ස හෙතු විසමං චරෙය්යා**ති - විසමස්ස කායකම්මස්ස හෙතු විසමං න චරෙය්ය, විසමස්ස වචීකම්මස්ස හෙතු විසමං න චරෙය්ය, විසමස්ස මනොකම්මස්ස හෙතු විසමං න චරෙය්ය, විසමස්ස පාණාතිපාතස්ස හෙතු විසමං න චරෙය්ය, විසමස්ස අදින්නාදානස්ස හෙතු විසමං න චරෙය්ය, විසමස්ස කාමෙසු මිච්ඡාචාරස්ස හෙතු විසමං න චරෙය්ය, විසමස්ස කාමෙසු මිච්ඡාචාරස්ස හෙතු විසමං න චරෙය්ය, විසමස්ස මුසාවාදස්ස හෙතු විසමං න චරෙය්ය, විසමාය පිසුනාය වාචාය හෙතු විසමං න චරෙය්ය, විසමාය ඵරුසාය වාචාය හෙතු විසමං න චරෙය්ය, විසමස්ස සම්ඵප්පලාපස්ස හෙතු විසමං න චරෙය්ය, විසමාය අභිජ්ඣාය හෙතු විසමං න චරෙය්ය, විසමස්ස ව්යාපාදස්ස හෙතු විසමං න චරෙය්ය, විසමාය මිච්ඡාදිට්ඨියා හෙතු විසමං න චරෙය්ය, විසමානං සංඛාරානං හෙතු විසමං න චරෙය්ය, විසමානං පඤ්චන්නං කාමගුණානං හෙතු විසමං න චරෙය්ය, විසමානං පඤ්චන්නං නීවරණානං හෙතු විසමං න චරෙය්ය, විසමාය චෙතනාය හෙතු විසමං න චරෙය්ය, විසමාය පත්ථනාය හෙතු විසමං න චරෙය්ය, විසමාය පණිධියා හෙතු විසමං න චරෙය්ය න ආචරෙය්ය න සමාචරෙය්ය න සමාදාය වත්තෙය්යාති - ‘න තස්ස හෙතු විසමං චරෙය්ය.’"
                    }
                ],
                "footnotes": [
                    {
                        "type": "footnote",
                        "text": "1. ඉමා - ස."
                    },
                    {
                        "type": "footnote",
                        "text": "2. ආදාසෙ - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 60,
            "pali": {
                "entries": [
                    {
                        "type": "paragraph",
                        "text": "**අප්පඤ්හිදං ජීවිතං ආහු ධීරා**ති - ‘ජීවිත’න්ති ආයු ඨිති යපනා යාපනා ඉරීයනා වත්තනා පාලනා ජීවිතං ජීවිතින්ද්රියං; අපිච, ද්වීහි කාරණෙහි අප්පකං ජීවිතං: ඨිතිපරිත්තතාය වා අප්පකං ජීවිතං, සරසපරිත්තතාය වා අප්පකං ජීවිතං. කථං ඨිතිපරිත්තතාය වා අප්පකං? අතීතෙ චිත්තක්ඛණෙ ජීවිත්ථ න ජීවති න ජීවිස්සති, අනාගතෙ චිත්තක්ඛණෙ ජීවිස්සති{1} න ජීවතී න ජීවිත්ථ{2}, පච්චුප්පන්නෙ චිත්තක්ඛණෙ ජීවති න ජීවිත්ථ න ජීවිස්සති."
                    },
                    {
                        "type": "gatha",
                        "text": "1. “ජීවිතං අත්තභාවො ච සුඛදුක්ඛා ච කෙවලා,\nඑකචිත්තසමායුත්තා ලහුසො වත්තතෙ{3} ඛණො.",
                        "level": 1
                    },
                    {
                        "type": "gatha",
                        "text": "2. චුල්ලාසීති සහස්සානි කප්පා{4} තිට්ඨන්ති යෙ මරූ,\nන ත්වෙව තෙපි ජීවන්ති ද්වීහි චිත්තෙහි සංයුතා.{5}",
                        "level": 1
                    },
                    {
                        "type": "gatha",
                        "text": "3. යෙ නිරුද්ධා මරන්තස්ස තිට්ඨමානස්ස වා ඉධ,\nසබ්බෙව{6} සදිසා ඛන්ධා ගතා අප්පටිසන්ධිකා.{7}",
                        "level": 1
                    },
                    {
                        "type": "gatha",
                        "text": "4. අනන්තරා{8} ච යෙ භග්ගා යෙ ච භග්ගා අනාගතා,\nතදන්තරෙ නිරුද්ධානං වෙසමං{9} නත්ථි ලක්ඛණෙ.",
                        "level": 1
                    },
                    {
                        "type": "gatha",
                        "text": "5. අනිබ්බත්තෙන න ජාතො පච්චුප්පන්නෙ ජීවති,\nචිත්තභඞ්ගා මතො ලොකො පඤ්ඤත්ති පරමත්ථියා.{10}",
                        "level": 1
                    },
                    {
                        "type": "gatha",
                        "text": "6. යථා නින්නා පවත්තන්ති ඡන්දෙන පරිණාමිතා,\nඅච්ඡින්නධාරා{11} වත්තන්ති සළායතනපච්චයා.{*}",
                        "level": 1
                    },
                    {
                        "type": "gatha",
                        "text": "7. අනිධානගතා භග්ගා පුඤ්ජො නත්ථි අනාගතෙ,\nනිබ්බත්තා යෙව තිට්ඨන්ති ආරග්ගෙ සාසපූපමා.",
                        "level": 1
                    },
                    {
                        "type": "gatha",
                        "text": "8. නිබ්බත්තානඤ්ච ධම්මානං භඞ්ගො තෙසං පුරක්ඛතො,\nපලොකධම්මා තිට්ඨන්ති පුරාණෙහි අමිස්සිතා.",
                        "level": 1
                    },
                    {
                        "type": "gatha",
                        "text": "9. අදස්සනාතො ආයන්ති භඞ්ගා ගච්ඡන්ත්යදස්සනං,{12}\nවිජ්ජුප්පාදොව ආකාසෙ උප්පජ්ජන්ති වයන්ති චා”ති.",
                        "level": 1
                    },
                    {
                        "type": "paragraph",
                        "text": "එවං ඨිතිපරිත්තතාය අප්පකං ජීවිතං."
                    }
                ],
                "footnotes": [
                    {
                        "type": "footnote",
                        "text": "1. ජීවිත්ථ{1} සීමු. I."
                    },
                    {
                        "type": "footnote",
                        "text": "2. ජීවිස්ස - සීමු. 1"
                    },
                    {
                        "type": "footnote",
                        "text": "3. වත්තති - PTS."
                    },
                    {
                        "type": "footnote",
                        "text": "4. කප්පං - වි."
                    },
                    {
                        "type": "footnote",
                        "text": "5. සමොහිතා - සීමු. I. සමාහිතා - PTS."
                    },
                    {
                        "type": "footnote",
                        "text": "6. සබ්බෙපි - සීමු. II."
                    },
                    {
                        "type": "footnote",
                        "text": "7. අප්පටිසන්ධියා - වි."
                    },
                    {
                        "type": "footnote",
                        "text": "8. න අන්තරා - ස."
                    },
                    {
                        "type": "footnote",
                        "text": "9. වෙසම්මං - ස, PTS"
                    },
                    {
                        "type": "footnote",
                        "text": "10. පරමට්ඨිති - ස, පරමට්ඨියා - වි."
                    },
                    {
                        "type": "footnote",
                        "text": "11. අච්ඡින්නවාරා - PTS. "
                    },
                    {
                        "type": "footnote",
                        "text": "*. අයං ගාථා විසුද්ධිමග්ගෙ දිස්සති."
                    },
                    {
                        "type": "footnote",
                        "text": "12. ගච්ඡන්ති අදස්සනං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 62,
            "pali": {
                "entries": [
                    {
                        "type": "paragraph",
                        "text": "කථං සරසපරිත්තතාය අප්පකං ජීවිතං? අස්සාසූපනිබද්ධං ජීවිතං, පස්සාසුපනිබද්ධං ජීවිතං, අස්සාසපස්සාසූපනිබද්ධං ජීවිතං, මහාභූතුපනිබද්ධං ජීවිතං කබලීකාරාහාරූපනිබද්ධං ජීවිතං, උස්මූපනිබද්ධං ජීවිතං, විඤ්ඤාණූපනිබද්ධං ජීවිතං, මූලම්පී ඉමෙසං දුබ්බලං, පුබ්බහෙතූපි ඉමෙසං දුබ්බලා, යෙපි පච්චයා තෙපි දුබ්බලා, යාපි පභවිකා සාපි{1} දුබ්බලා, සහභූපි{2} ඉමෙසං දුබ්බලා, සම්පයොගාපි ඉමෙසං දුබ්බලා, සහජාපි ඉමෙසං දුබ්බලා, යාපි පයොජිකා සාපි දුබ්බලා, අඤ්ඤමඤ්ඤං නිච්චදුබ්බලා ඉමෙ, අඤ්ඤමඤ්ඤං අනවට්ඨිතා ඉමෙ, අඤ්ඤමඤ්ඤං පරිපාතයන්ති ඉමෙ, අඤ්ඤමඤ්ඤස්ස හි නත්ථි තායිතා, න චාපි ඨපෙන්ති අඤ්ඤමඤ්ඤං ඉමෙ, යොපි නිබ්බත්තකො සො න විජ්ජති."
                    },
                    {
                        "type": "gatha",
                        "text": "10. “ න ච කෙනචි කොචි හායති භඞ්ගබ්යා{3} ච ඉමෙහි සබ්බසො\nපුරිමෙහි පභාවිතා ඉමෙ යෙපි පභවකා{4} තෙ පුරෙ මතා,\nපුරිමාපි ච පච්ඡිමාපි ච අඤ්ඤමඤ්ඤං න කදාචි මද්දසු”න්ති.",
                        "level": 1
                    },
                    {
                        "type": "paragraph",
                        "text": "එවං සරසපරිත්තතාය අප්පකං ජීවිතං. අපිච චාතුම්මහාරාජිකානං දෙවානං ජීවිතං උපාදාය මනුස්සානං අප්පකං ජීවිතං පරිත්තං ජීවිතං ථොකං ජීවිතං ඛණිකං ජීවිතං ලහුකං ජීවිතං ඉත්තරං ජීවිතං අනද්ධනියං ජීවිතං න චිරට්ඨිතිකං ජීවිතං. තාවතිංසානං දෙවානං -පෙ- යාමානං දෙවානං -පෙ- තුසිතානං දෙවානං -පෙ- නිම්මාණරතීනං දෙවානං -පෙ- පරනිම්මිතවසවත්තීනං දෙවානං -පෙ- බ්රහ්මකායිකානං දෙවානං ජීවිතං උපාදාය මනුස්සානං අප්පකං ජීවිතං පරිත්තං ජීවිතං ථොකං ජීවිතං ඛණිකං ජීවිතං ලහුකං ජීවිතං ඉත්තරං ජීවිතං අනද්ධනියං ජීවිතං න චිරට්ඨිතිකං ජීවිතං. වුත්තම්පි චෙතං භගවතා:"
                    },
                    {
                        "type": "paragraph",
                        "text": "“අප්පමිදං භික්ඛවෙ මනුස්සානං ආයු, ගමනීයො සම්පරායො, මන්තාය බොද්ධබ්බං, කත්තබ්බං කුසලං, චරිතබ්බං බ්රහ්මචරියං, නත්ථි ජාතස්ස අමරණං, යො භික්ඛවෙ චිරං ජීවති, සො වස්සසතං අප්පං වා භිය්යො වා."
                    },
                    {
                        "type": "gatha",
                        "text": "11. අප්පමායු මනුස්සානං හීළෙය්ය නං සුපොරිසො,\nචරෙය්යාදිත්තසීසොව නත්ථි මච්චුස්ස නාගමො.",
                        "level": 1
                    },
                    {
                        "type": "gatha",
                        "text": "12. අච්චයන්ති අහොරත්තා ජීවිතං උපරුජ්ඣති,\nආයු ඛීයති මච්චානං කුන්නදීනංව ඔදකං.{a}”",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. යෙපි. . . තෙපි - සීමු. II. PTS"
                    },
                    {
                        "type": "footnote",
                        "text": "2. සහභූමී පි - සීමු. II. ස."
                    },
                    {
                        "type": "footnote",
                        "text": "3. ගන්ධබ්බා - සීමු. II. ස. මඡසං."
                    },
                    {
                        "type": "footnote",
                        "text": "4. පභාවිතා. . . . පභාවිකා - සීමු. II. PTS. මඡසං"
                    },
                    {
                        "type": "footnote",
                        "text": "a. මාරසංයුත්ත - පඨමවග්ග, මහානිද්දෙස - ජරාසුත්තනිද්දෙස,"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 64,
            "pali": {
                "entries": [
                    {
                        "type": "paragraph",
                        "text": "**අප්පඤ්හිදං ජීවිතං ආහු ධීරා**ති - ‘ධීරා’ති{1} ධිතිමාති ධීරා, ධිතිසම්පන්නා ති ධීරා, ධික්කිතපාපාති{2} ධීරා. ධී වුච්චති පඤ්ඤා යා පඤ්ඤා පජානනා විචයො පවිචයො ධම්මවිචයො සල්ලක්ඛණා උපලක්ඛණා පච්චුපලක්ඛණා පණ්ඩිච්චං කොසල්ලං නෙපුඤ්ඤං වෙභව්යා චින්තා මන්තා උපපරික්ඛා භූරි මෙධා පරිණායිකා විපස්සනා සම්පජඤ්ඤං පතොදො පඤ්ඤා පඤ්ඤින්ද්රියං පඤ්ඤාබලං පඤ්ඤාසත්ථං පඤ්ඤාපාසාදො පඤ්ඤාආලොකො පඤ්ඤාඔභාසො පඤ්ඤාපජ්ජොතො පඤ්ඤාරතනං අමොහො ධම්මවිචයො සම්මාදිට්ඨි{a} තාය පඤ්ඤාය සමන්නාගතත්තා ධීරා. අපිච ඛන්ධධීරා ධාතුධීරා ආයතනධීරා පටිච්චසමුප්පාදධීරා සතිපට්ඨානධීරා සම්මප්පධානධීරා ඉන්ද්රියධීරා බොජ්ඣඞ්ගධීරා මග්ගධීරා ඵලධීරා නිබ්බාණධීරා. තෙ ධීරා එවමාහු: මනුස්සානං අප්පං ජීවිතං පරිත්තං ජීවිතං ථොකං ජීවිතං ලහුකං ජීවිතං ඉත්තරං ජීවිතං අනද්ධනියං ජීවිතං න චිරට්ඨිතිකං ජීවිතන්ති එවමාහංසු එවං කථෙන්ති එවං භණන්ති එවං දීපයන්ති එවං වොහරන්තීති ‘අප්පඤ්හිදං ජීවිතං ආහු ධීරා’ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“තස්මා හි සික්ඛෙථ ඉධෙව ජන්තු\nයං කිඤ්චි ජඤ්ඤා විසමන්ති ලොකෙ,\nන තස්ස හෙතු විසමං චරෙය්ය\nඅප්පඤ්හිදං ජීවිතං ආහු ධීරා”ති.",
                        "level": 2
                    },
                    {
                        "type": "heading",
                        "text": "2 – 5",
                        "level": 1
                    },
                    {
                        "type": "gatha",
                        "text": "පස්සාමි ලොකෙ පරිඵන්දමානං\nපජං ඉමං තණ්හාගතං භවෙසු,\nහීනා නරා මච්චුමුඛෙ ලපන්ති\nඅවීතතණ්හා සෙ භවාභවෙසු.",
                        "level": 2
                    },
                    {
                        "type": "paragraph",
                        "text": "**පස්සාමි ලොකෙ පරිඵන්දමාන**න්ති - ‘පස්සාමී’ති මංසචක්ඛුනාපි පස්සාමි, දිබ්බචක්ඛුනාපි පස්සාමි, පඤ්ඤාචක්ඛුනාපි පස්සාමි, බුද්ධචක්ඛුනාපි පස්සාමි, සමන්තචක්ඛුනාපි පස්සාමි, දක්ඛාමි ඔලොකෙමි නිජ්ඣායාමි උපපරික්ඛාමි. **ලොකෙ**ති - අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ."
                    }
                ],
                "footnotes": [
                    {
                        "type": "footnote",
                        "text": "1. ‘ධීරා’ - සීමු. II."
                    },
                    {
                        "type": "footnote",
                        "text": "2. ධික්කතපාපාති - සීමු. II. PTS "
                    },
                    {
                        "type": "footnote",
                        "text": "a. ධම්මසඞ්ගණී - චිත්තුප්පාදකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 66,
            "pali": {
                "entries": [
                    {
                        "type": "paragraph",
                        "text": "**පරිඵන්දමාන**න්ති - තණ්හාඵන්දනාය ඵන්දමානං දිට්ඨිඵන්දනාය ඵන්දමානං කිලෙසඵන්දනාය ඵන්දමානං පයොගඵන්දනාය ඵන්දමානං විපාකඵන්දනාය ඵන්දමානං දුච්චරිතඵන්දනාය ඵන්දමානං, රත්තං{1} රාගෙන ඵන්දමානං දුට්ඨං{2} දොසෙන ඵන්දමානං මූළ්හං{3} මොහෙන ඵන්දමානං විනිබද්ධං මානෙන ඵන්දමානං පරාමට්ඨං දිට්ඨියා ඵන්දමානං වික්ඛෙපගතං උද්ධච්චෙන ඵන්දමානං අනිට්ඨාගතං විචිකිච්ඡාය ඵන්දමානං ථාමගතං අනුසයෙහි ඵන්දමානං, ලාභෙන ඵන්දමානං අලාභෙන ඵන්දමානං යසෙන ඵන්දමානං අයසෙන ඵන්දමානං පසංසාය ඵන්දමානං නින්දාය ඵන්දමානං සුඛෙන ඵන්දමානං දුක්ඛෙන ඵන්දමානං ජාතියා ඵන්දමානං ජරාය ඵන්දමානං ව්යාධිනා ඵන්දමානං මරණෙන ඵන්දමානං සොකපරිදෙවදුක්ඛදොමනස්සුපායාසෙහි ඵන්දමානං, නෙරයිකෙන දුක්ඛෙන ඵන්දමානං තිරච්ඡානයොනිකෙන දුක්ඛෙන ඵන්දමානං පෙත්තිවිසයිකෙන දුක්ඛෙන ඵන්දමානං මානුසිකෙන දුක්ඛෙන ඵන්දමානං ගබ්භොක්කන්ති{4}මූලකෙන දුක්ඛෙන ඵන්දමානං ගබ්භට්ඨිති{5}මූලකෙන දුක්ඛෙන ඵන්දමානං ගබ්භවුට්ඨානමූලකෙන දුක්ඛෙන ඵන්දමානං ජාතස්සුපනිබන්ධකෙන දුක්ඛෙන ඵන්දමානං ජාතස්ස පරාධෙය්යකෙන දුක්ඛෙන ඵන්දමානං අත්තූපක්කම{6}මූලකෙන දුක්ඛෙන ඵන්දමානං පරූපක්කම{7}මූලකෙන දුක්ඛෙන ඵන්දමානං දුක්ඛදුක්ඛෙන ඵන්දමානං සංඛාරදුක්ඛෙන ඵන්දමානං විපරිණාමදුක්ඛෙන ඵන්දමානං, චක්ඛුරොගෙන දුක්ඛෙන ඵන්දමානං සොතරොගෙන දුක්ඛෙන ඵන්දමානං ඝානරොගෙන දුක්ඛෙන ජිව්හාරොගෙන දුක්ඛෙන කායරොගෙන දුක්ඛෙන කණ්ණරොගෙන දුක්ඛෙන මුඛරොගෙන දුක්ඛෙන දන්තරොගෙන දුක්ඛෙන කාසෙන සාසෙන පිනාසෙන ඩහෙන ජරෙන කුච්ඡිරොගෙන මුච්ඡාය පක්ඛන්දිකාය සූලාය{8} විසූචිකාය කුට්ඨෙන ගණ්ඩෙන කිලාසෙන සොසෙන අපමාරෙන දද්දුයා කණ්ඩුයා කච්ඡුයා රඛසාය{9} විතච්ඡිකාය ලොහිතෙන පිත්තෙන මධුමෙහෙන අංසාය පිළකාය භගන්දලෙන පිත්තසමුට්ඨානෙන ආබාධෙන සෙම්හසමුට්ඨානෙන ආබාධෙන වාතසමුට්ඨානෙන ආබාධෙන සන්නිපාතිකෙන ආබාධෙන උතුපරිණාමජෙන ආබාධෙන විසමපරිහාරජෙන ආබාධෙන ඔපක්කමිකෙන ආබාධෙන කම්මවිපාකජෙන ආබාධෙන සීතෙන උණ්හෙන ජිඝච්ඡාය පිපාසාය උච්චාරෙන පස්සාවෙන ඩංසමකසවාතාතපසිරිංසපසම්ඵස්සෙන දුක්ඛෙන මාතුමරණෙන දුක්ඛෙන පිතුමරණෙන දුක්ඛෙන භාතුමරණෙන දුක්ඛෙන භගිනිමරණෙන දුක්ඛෙන පුත්තමරණෙන දුක්ඛෙන ධීතුමරණෙන දුක්ඛෙන ඤාතිව්යසනෙන දුක්ඛෙන භොගව්යසනෙන දුක්ඛෙන රොගව්යසනෙන දුක්ඛෙන සීලව්යසනෙන දුක්ඛෙන දිට්ඨිව්යසනෙන දුක්ඛෙන ඵන්දමානං සම්ඵන්දමානං විප්ඵන්දමානං වෙධමානං පවෙධමානං සම්පවෙධමානං පස්සාමි දක්ඛාමි ඔලොකෙමි නිජ්ඣායාමි උපපරික්ඛාමීති - පස්සාමි ලොකෙ පරිඵන්දමානං."
                    }
                ],
                "footnotes": [
                    {
                        "type": "footnote",
                        "text": "1. රත්ත - ස්යා."
                    },
                    {
                        "type": "footnote",
                        "text": "2. දුට්ඨ - ස්යා"
                    },
                    {
                        "type": "footnote",
                        "text": "3. මූළ්හ. (ස්යාම පොත්ථකෙ ඊදිසෙසු සමාසො දිස්සති.)"
                    },
                    {
                        "type": "footnote",
                        "text": "4. ගබ්භාවක්කන්ති - සීමු. I."
                    },
                    {
                        "type": "footnote",
                        "text": "5. ගබ්භෙ ඨිති - ස්යා. මඡසං"
                    },
                    {
                        "type": "footnote",
                        "text": "6. අත්තූපක්කමෙනං - ස්යා. මඡසං."
                    },
                    {
                        "type": "footnote",
                        "text": "7. පරූපක්කමෙන - ස්යා මඡසං"
                    },
                    {
                        "type": "footnote",
                        "text": "8. සූලෙන - මඡසං"
                    },
                    {
                        "type": "footnote",
                        "text": "9. නඛසාය - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 68,
            "pali": {
                "entries": [
                    {
                        "type": "paragraph",
                        "text": "**පජං ඉමං තණ්හාගතං භවෙසූ**ති - ‘පජා’ති සත්තාධිවචනං, **තණ්හා**ති රූපතණ්හා සද්දතණ්හා ගන්ධතණ්හා රසතණ්හා ඵොට්ඨබ්බතණ්හා ධම්මතණ්හා භවතණ්හා විභවතණ්හා තණ්හානුගතං තණ්හානුසටං තණ්හාපත්තං{1} තණ්හාපරිපතිතං{2} අභිභූතං පරියාදින්නචිත්තං; **භවෙසූ**’ති කාමභවෙ රූපභවෙ අරූපභවෙති ‘පජං ඉමං තණ්හාගතං භවෙසු’."
                    },
                    {
                        "type": "paragraph",
                        "text": "**හීනා නරා මච්චුමුඛෙ ලපන්තී**’ති - ‘හීනා නරා’ති හීනෙන කායකම්මෙන සමන්නාගතාති හීනා නරා, හීනෙන වචීකම්මෙන සමන්නාගතාති හීනා නරා, හීනෙන මනොකම්මෙන සමන්නාගතා - - හීනෙන පාණාතිපාතෙන සමන්නාගතා - හීනෙන අදින්නාදානෙන - හීනෙන කාමෙසු මිච්ඡාචාරෙන - හීනෙන මුසාවාදෙන - හීනාය පිසුනාය වාචාය - හීනාය ඵරුසාය වාචාය - හීනෙන සම්ඵප්පලාපෙන - හීනාය අභිජ්ඣාය - හීනෙන ව්යාපාදෙන - හීනාය මිච්ඡාදිට්ඨියා - හීනෙහි සංඛාරෙහි - හීනෙහි පඤ්චහි කාමගුණෙහි - හීනෙහි පඤ්චහි නීවරණෙහි - හීනාය චෙතනාය - හීනාය පත්ථනාය - හීනාය පණිධියා සමන්නාගතාති හීනා නිහීනා ඔමකා ලාමකා ඡත්තකා{3} පරිත්තාති හීනා නරා. **මච්චුමුඛෙ ලපන්තී**ති - ‘මච්චුමුඛෙ’ති මාරමුඛෙ මරණමුඛෙ මච්චුප්පත්තා මච්චුසම්පත්තා මච්චූපගතා මාරප්පත්තා මාරසම්පත්තා මාරූපගතා මරණප්පත්තා මරණසම්පත්තා මරණූපගතා ලපන්ති සල්ලපන්ති සොචන්ති කිලමන්ති පරිදෙවන්ති උරත්තාළිං කන්දන්ති සම්මොහං ආපජ්ජන්තීති ‘හීනා නරා මච්චුමුඛෙ ලපන්ති’."
                    },
                    {
                        "type": "paragraph",
                        "text": "**අවීතතණ්හා සෙ භවාභවෙසූ**’ති - ‘තණ්හා’ති රූපතණ්හා -පෙ- ධම්මතණ්හා; **භවාභවෙසූ**ති - භවාභවෙ කම්මභවෙ පුනබ්භවෙ, කාමභවෙ කම්මභවෙ කාමභවෙ පුනබ්භවෙ, රූපභවෙ කම්මභවෙ රූපභවෙ පුනබ්භවෙ, අරූපභවෙ කම්මභවෙ අරූපභවෙ පුනබ්භවෙ, පුනප්පුනභවෙ පුනප්පුනගතියා පුනප්පුනඋප්පත්තියා පුනප්පුනපටිසන්ධියා පුනප්පුන අත්තභාවාභිනිබ්බත්තියා අවීතතණ්හා අවිගතතණ්හා අචත්තතණ්හා අවන්තතණ්හා අමුත්තතණ්හා අප්පහීනතණ්හා අප්පටිනිස්සට්ඨතණ්හාති ‘අවීතතණ්හා සෙ භවාභවෙසු’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පස්සාමි ලොකෙ පරිඵන්දමානං\nපජං ඉමං තණ්හාගතං භවෙසු,\nහීනා නරා මච්චුමුඛෙ ලපන්ති\nඅවීතතණ්හා සෙ භවාභවෙසූ”ති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. තණ්හාධිපත්තං - ස."
                    },
                    {
                        "type": "footnote",
                        "text": "2. පාතිතං - ස"
                    },
                    {
                        "type": "footnote",
                        "text": "3. ජතුක්කා - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 70,
            "pali": {
                "entries": [
                    {
                        "type": "heading",
                        "text": "2 - 6",
                        "level": 1
                    },
                    {
                        "type": "gatha",
                        "text": "මමායිතෙ පස්සථ ඵන්දමානෙ\nමච්ඡෙව{1} අප්පොදකෙ{2} ඛීණසොතෙ,\nඑතම්පි{3} දිස්වා අම්මො චරෙය්ය\nභවෙසු ආසත්තිමකුබ්බමානො.",
                        "level": 2
                    },
                    {
                        "type": "paragraph",
                        "text": "**මමායිතෙ පස්සථ ඵන්දමානෙ**’ති - ‘මමත්තා’ති ද්වෙ මමත්තා: තණ්හාමමත්තඤ්ච දිට්ඨිමමත්තඤ්ච."
                    },
                    {
                        "type": "paragraph",
                        "text": "කතමං තණ්හාමමත්තං? යාවතා තණ්හාසංඛාතෙන සීමකතං මරියාදීකතං{4} ඔධිකතං පරියන්තකතං පරිග්ගහිතං මමායිතං ඉදං මමං එතං මමං එත්තකං මමං එත්තාවතා මමං මම රූපා සද්දා ගන්ධා රසා ඵොට්ඨබ්බා අත්ථරණා පාපුරණා දාසිදාසා අජෙළකා කුක්කුටසූකරා හත්ථිගවාස්සවළවා ඛෙත්තං වත්ථු හිරඤ්ඤං සුවණ්ණං ගාමනිගමරාජධානියො රට්ඨං ජනපදො කොසො ච කොට්ඨාගාරං ච කෙවලම්පි මහාපඨවිං තණ්හාවසෙන මමායති. යාවතා{5} අට්ඨසතතණ්හාවිචරිතං, ඉදං තණ්හාමමත්තං."
                    },
                    {
                        "type": "paragraph",
                        "text": "කතමං දිට්ඨිමමත්තං? වීසතිවත්ථුකා සක්කායදිට්ඨි, දසවත්ථුකා මිච්ඡාදිට්ඨි, දසවත්ථුකා අන්තග්ගාහිකා දිට්ඨි, යා එවරූපා දිට්ඨි දිට්ඨිගතං දිට්ඨිගහනං දිට්ඨිකන්තාරො දිට්ඨිවිසූකායිකං දිට්ඨිවිප්ඵන්දිතං{6} දිට්ඨිසඤ්ඤොජනං ගාහො පටිග්ගාහො{7} අභිනිවෙසො පරාමාසො කුම්මග්ගො මිච්ඡාපථො මිච්ඡත්තං තිත්ථායතනං විපරියෙසගාහො විපරීතගාහො විපල්ලාසගාහො මිච්ඡාගාහො අයාථාවතස්මිං ‘යාථාවත’න්ති{8} ගාහො යාවතා ද්වාසට්ඨි දිට්ඨිගතානි, ඉදං දිට්ඨිමමත්තං."
                    },
                    {
                        "type": "paragraph",
                        "text": "**මමායිතෙ පස්සථ ඵන්දමානෙ**’ති මමායිතං වත්ථුං අච්ඡෙදසඞ්කිනොපි ඵන්දන්ති, අච්ඡින්දන්තෙපි{9} ඵන්දන්ති, අච්ඡින්නෙපි ඵන්දන්ති, මමායිතං ච වත්ථුං විපරිණාමසඞ්කිනොපි ඵන්දන්ති, විපරිණමන්තෙපි ඵන්දන්ති, විපරිණතෙපි ඵන්දන්ති සම්ඵන්දන්ති විප්ඵන්දන්ති වෙධන්ති පවෙධන්ති සම්පවෙධන්ති. එවං ඵන්දමානෙ සම්ඵන්දමානෙ විප්ඵන්දමානෙ වෙධමානෙ පවෙධමානෙ සම්පවෙධමානෙ පස්සථ දක්ඛථ ඔලොකෙථ ඣායථ උපපරික්ඛථාති ‘මමායිතෙ පස්සථ ඵන්දමානෙ.’"
                    }
                ],
                "footnotes": [
                    {
                        "type": "footnote",
                        "text": "1. මච්ඡොව - මු. II."
                    },
                    {
                        "type": "footnote",
                        "text": "2. අප්පොදක - ස්යා"
                    },
                    {
                        "type": "footnote",
                        "text": "3. එවම්පි - මු. II."
                    },
                    {
                        "type": "footnote",
                        "text": "4. සීමාකතං - මු. II. මරියාදකතං - මූ. I. මඡසං."
                    },
                    {
                        "type": "footnote",
                        "text": "5. ‘යාවතා’ති ස්යාම පොත්ථකෙ නත්ථි."
                    },
                    {
                        "type": "footnote",
                        "text": "6. විප්ඵන්දිකං - සීමු. I. මඡසං."
                    },
                    {
                        "type": "footnote",
                        "text": "7. පතිට්ඨාහො - සීමු. I. මඡසං."
                    },
                    {
                        "type": "footnote",
                        "text": "8. අයාථාවකස්මිං යාථාවකන්ති - සීමු. II. - අයථාවතස්මිං යථාවතන්ති - ස."
                    },
                    {
                        "type": "footnote",
                        "text": "9. අච්ඡිජ්ජන්තෙපි - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 72,
            "pali": {
                "entries": [
                    {
                        "type": "paragraph",
                        "text": "**මච්ඡෙව අප්පොදකෙ ඛීණසොතෙ**’ති - යථා මච්ඡා{1} අප්පොදකෙ පරිත්තොදකෙ උදකපරියාදානෙ{2} කාකෙහි වා කුලලෙහි වා බලාකාහි{3} වා යෙහි වා තෙහි පරිපාතියමානා උක්ඛිපියමානා ඛජ්ජමානා ඵන්දන්ති සම්ඵන්දන්ති විප්ඵන්දන්ති වෙධන්ති පවෙධන්ති සම්පවෙධන්ති, එවමෙවං පජා මමායිතං වත්ථුං අච්ඡෙදසඞ්කිනොපි ඵන්දන්ති, අච්ඡින්දන්තෙපි ඵන්දන්ති, අච්ඡින්නෙපි ඵන්දන්ති, මමායිතං වත්ථුං විපරිණාමසඞ්කිනොපි ඵන්දන්ති, විපරිණමන්තෙපි ඵන්දන්ති, විපරිණතෙපි ඵන්දන්ති සම්ඵන්දන්ති විප්ඵන්දන්ති වෙධන්ති පවෙධන්ති සම්පවෙධන්තීති ‘මච්ඡෙව අප්පොදකෙ ඛීණසොතෙ.’"
                    },
                    {
                        "type": "paragraph",
                        "text": "**එතම්පි{4} දිස්වා අමමො චරෙය්යා**ති - එතං{5} ආදීනවං දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වා මමත්තෙසූති - එතම්පි දිස්වා; **අමමො චරෙය්යා**’ති - ‘මමත්තා’ති ද්වෙ මමත්තා: තණ්හාමමත්තඤ්ච -පෙ- ඉදං තණ්හාමමත්තං. දිට්ඨිමමත්තඤ්ච -පෙ- ඉදං දිට්ඨිමමත්තං. තණ්හාමමත්තං පහාය දිට්ඨිමමත්තං පටිනිස්සජිත්වා චක්ඛුං අමමායන්තො සොතං අමමායන්තො ඝානං අමමායන්තො ජිව්හං අමමායන්තො කායං අමමායන්තො මනං අමමායන්තො රූපෙ සද්දෙ ගන්ධෙ රසෙ ඵොට්ඨබ්බෙ ධම්මෙ කුලං ගණං ආවාසං ලාභං යසං පසංසං සුඛං චීවරං පිණ්ඩපාතං සෙනාසනං ගිලානපච්චයභෙසජ්ජපරික්ඛාරං කාමධාතුං රූපධාතුං අරූපධාතුං කාමභවං රූපභවං අරූපභවං සඤ්ඤාභවං අසඤ්ඤාභවං නෙවසඤ්ඤානාසඤ්ඤාභවං එකවොකාරභවං චතුවොකාරභවං පඤ්චවොකාරභවං අතීතං අනාගතං පච්චුප්පන්නං දිට්ඨසුතමුතවිඤ්ඤාතබ්බෙ ධම්මෙ අමමායන්තො අගණ්හන්තො අපරාමසන්තො අනභිනිවිසන්තො චරෙය්ය විහරෙය්ය ඉරීයෙය්ය වත්තෙය්ය පාලෙය්ය යපෙය්ය යාපෙය්යාති ‘එතම්පි{6} දිස්වා අමමො චරෙය්ය. ‘"
                    },
                    {
                        "type": "paragraph",
                        "text": "**භවෙසු ආසත්තිමකුබ්බමානො**’ති - ‘භවෙසූ’ති කාමභවෙ රූපභවෙ අරූපභවෙ; **ආසත්ති** වුච්චති තණ්හා යො රාගො සාරාගො -පෙ- අභිජ්ඣා ලොභො අකුසලමූලං. ‘භවෙසු ආසත්තිමකුබ්බමානොති’ - ඡන්දං පෙමං රාගං ඛන්තිං අකුබ්බමානො අජනයමනො අසඤ්ජනයමානො අනිබ්බත්තයමානොති ‘භවෙසු ආසත්තිමකුබ්බමානො.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“මමායිතෙ පස්සථ ඵන්දමානෙ\nමච්ඡෙව අප්පොදකෙ ඛීණසොතෙ,\nඑතම්පි{6} දිස්වා අම්මො චරෙය්ය\nභවෙසු ආසත්තිමකුබ්බමානො”ති.",
                        "level": 2
                    },
                    {
                        "type": "heading",
                        "text": "2 - 7",
                        "level": 1
                    },
                    {
                        "type": "gatha",
                        "text": "උභොසු අන්තෙසු විනෙය්ය ඡන්දං\nඵස්සං පරිඤ්ඤාය අනානුගිද්ධො,{7}\nයදත්තගරහී තදකුබ්බමානො\nන ලිප්පති දිට්ඨසුතෙසු ධීරො.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. මච්ඡො - සීමු. II."
                    },
                    {
                        "type": "footnote",
                        "text": "2. පරියාදානොදකෙ - සීමු. I."
                    },
                    {
                        "type": "footnote",
                        "text": "3. බලාකෙහි - ස්යා."
                    },
                    {
                        "type": "footnote",
                        "text": "4. එවම්පි - සීමු. II."
                    },
                    {
                        "type": "footnote",
                        "text": "5. එවං - සීමු. II."
                    },
                    {
                        "type": "footnote",
                        "text": "6. එවම්පි - සීමු. I."
                    },
                    {
                        "type": "footnote",
                        "text": "7. අනනුගිද්ධො - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 74,
            "pali": {
                "entries": [
                    {
                        "type": "paragraph",
                        "text": "**උභොසු අන්තෙසු විනෙය්ය ඡන්ද**න්ති - ‘අන්තා’ති ද්වෙ අන්තා: ඵස්සො එකො අන්තො, ඵස්සසමුදයො දුතියො අන්තො. අතීතො එකො අන්තො, අනාගතො දුතියො අන්තො. සුඛා වෙදනා එකො අන්තො, දුක්ඛා වෙදනා දුතියො අන්තො. නාමං එකො අන්තො, රූපං දුතියො අන්තො. ඡ අජ්ඣත්තිකානි ආයතනානි එකො අන්තො, ඡ බාහිරානි ආයතනානි දුතියො අන්තො. සක්කායො එකො අන්තො, සක්කායසමුදයො දුතියො අන්තො. **ඡන්දො’**ති යො කාමෙසු කාමච්ඡන්දො කාමරාගො කාමනන්දි කාමතණ්හා කාමසිනෙහො කාමපරිළාහො කාමමුච්ඡා කාමජ්ඣොසානං කාමොඝො කාමයොගො කාමූපාදානං කාමච්ඡන්දනීවරණං.{a} **උභොසු අන්තෙසු විනෙය්ය ඡන්ද**න්ති - උභොසු අන්තෙසු ඡන්දං විනෙය්ය පටිවිනෙය්ය පජහෙය්ය විනොදෙය්ය ව්යන්තීකරෙය්ය අනභාවං ගමෙය්යාති ‘උභොසු අන්තෙසු විනෙය්ය ඡන්දං. ‘"
                    },
                    {
                        "type": "paragraph",
                        "text": "**ඵස්සං පරිඤ්ඤාය අනානුගිද්ධො**ති - ‘ඵස්සො’ති චක්ඛුසම්ඵස්සො සොතසම්ඵස්සො ඝානසම්ඵස්සො ජිව්හාසම්ඵස්සො කායසම්ඵස්සො මනො සම්ඵස්සො අධිවචනසම්ඵස්සො පටිඝසම්ඵස්සො සුඛවෙදනීයො සම්ඵස්සො දුක්ඛවෙදනීයො සම්ඵස්සො අදුක්ඛමසුඛවෙදනීයො සම්ඵස්සො කුසලො ඵස්සො අකුසලො ඵස්සො අව්යාකතො ඵස්සො කාමාවචරො ඵස්සො රූපාවචරො ඵස්සො අරූපාවචරො ඵස්සො සුඤ්ඤතො ඵස්සො අනිමිත්තො ඵස්සො අප්පණිහිතො ඵස්සො ලොකියො ඵස්සො ලොකුත්තරො ඵස්සො අතීතො ඵස්සො අනාගතො ඵස්සො පච්චුප්පන්නො ඵස්සො, යො එවරූපො ඵස්සො ඵුසනා සමඵුසනා{1} සම්ඵුසිතත්තං, අයං වුච්චති ඵස්සො."
                    },
                    {
                        "type": "paragraph",
                        "text": "**ඵස්සං පරිඤ්ඤායා**’ති - ඵස්සං තීහි පරිඤ්ඤාහි පරිජානිත්වා ඤාතපරිඤ්ඤාය තීරණපරිඤ්ඤාය පහානපරිඤ්ඤාය."
                    },
                    {
                        "type": "paragraph",
                        "text": "කතමා ඤාතපරිඤ්ඤා? ඵස්සං ජානාති: ‘අයං චක්ඛුසම්ඵස්සො, අයං සොතසම්ඵස්සො, අයං ඝානසම්ඵස්සො, අයං ජිව්හාසම්ඵස්සො, අයං කායසම්ඵස්සො, අයං මනොසම්ඵස්සො, අයං අධිවචනසම්ඵස්සො, අයං පටිඝසම්ඵස්සො, අයං සුඛවෙදනීයො ඵස්සො, අයං දුක්ඛවෙදනීයො ඵස්සො, අයං අදුක්ඛමසුඛවෙදනීයො ඵස්සො, අයං කුසලො ඵස්සො, අයං අකුසලො ඵස්සො, අයං අව්යාකතො ඵස්සො, අයං කාමාවචරො ඵස්සො, අයං රූපාවචරො ඵස්සො, අයං අරූපාවචරො ඵස්සො, අයං සුඤ්ඤතො ඵස්සො, අයං අනිමිත්තො ඵස්සො, අයං අප්පණිහිතො ඵස්සො, අයං ලොකියො ඵස්සො, අයං ලොකුත්තරො ඵස්සො, අයං අතීතො ඵස්සො, අයං අනාගතො ඵස්සො, අයං පච්චුප්පන්නො ඵස්සො’ති ජානාති පස්සති. අයං ඤාතපරිඤ්ඤා."
                    }
                ],
                "footnotes": [
                    {
                        "type": "footnote",
                        "text": "1. ඵුස්සනං, සම්ඵුස්සනා - ස"
                    },
                    {
                        "type": "footnote",
                        "text": "a. ධම්මසඞ්ගණි - නික්ඛෙපකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 76,
            "pali": {
                "entries": [
                    {
                        "type": "paragraph",
                        "text": "කතමා තීරණපරිඤ්ඤා? එවං ඤාතං කත්වා ඵස්සං තීරෙති අනිච්චතො දුක්ඛතො රොගතො ගණ්ඩතො සල්ලතො අඝතො ආබාධතො පරතො පලොකතො ඊතිතො උපද්දවතො භයතො උපස්සග්ගතො චලතො පභඞ්ගුතො අද්ධුවතො අත්තාණතො අලෙණතො අසරණතො අසරණීභූතතො රිත්තතො තුච්ඡතො සුඤ්ඤතො අනත්තතො ආදීනවතො විපරිණාමධම්මතො අසාරතො අඝමූලතො වධකතො විභවතො සාසවතො සංඛතතො මාරාමිසතො ජාතිධම්මතො ජරාධම්මතො ව්යාධිධම්මතො මරණධම්මතො සොකපරිදෙවදුක්ඛදොමනස්සුපායාසධම්මතො සංකිලෙසිකධම්මතො සමුදයතො අත්ථඞ්ගමතො අස්සාදතො ආදීනවතො නිස්සරණතො තීරෙති. අයං තීරණපරිඤ්ඤා."
                    },
                    {
                        "type": "paragraph",
                        "text": "කතමා පහානපරිඤ්ඤා? එවං තීරෙත්වා ඵස්සෙ ඡන්දරාගං පජහති විනොදෙති ව්යන්තිං කරොති අනභාවං ගමෙති. වුත්තං හෙතං භගවතා: “යො භික්ඛවෙ ඵස්සෙසු ඡන්දරාගො, තං පජහථ. එවං සො ඵස්සො පහීනො භවිස්සති උච්ඡින්නමූලො තාලාවත්ථුකතො අනභාවං ගතො{1} ආයතිං අනුප්පාදධම්මො”ති.{a} අයං පහානපරිඤ්ඤා."
                    },
                    {
                        "type": "paragraph",
                        "text": "**ඵස්සං පරිඤ්ඤායා**’ති - ඵස්සං ඉමාහි තීහි පරිඤ්ඤාහි පරිජානිත්වා; **අනානුගිද්ධො**’ති - ගෙධො වුච්චති තණ්හා “යො රාගො සාරාගො -පෙ- අභිජ්ඣා ලොභො අකුසලමූලං.”{b} යස්සෙසො ගෙධො පහීණො සමුච්ඡින්නො වූපසන්තො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪො, සො වුච්චති අගිද්ධො. සො රූපෙ අගිද්ධො සද්දෙ අගිද්ධො ගන්ධෙ අගිද්ධො රසෙ අගිද්ධො ඵොට්ඨබ්බෙ අගිද්ධො කුලෙ ගණෙ ආවාසෙ ලාභෙ යසෙ පසංසායං සුඛෙ චීවරෙ පිණ්ඩපාතෙ සෙනාසනෙ ගිලානපච්චයභෙසජ්ජපරික්ඛාරෙ කාමධාතුයා රූපධාතුයා අරූපධාතුයා කාමභවෙ රූපභවෙ අරූපභවෙ සඤ්ඤාභවෙ අසඤ්ඤාභවෙ නෙවසඤ්ඤානාසඤ්ඤාභවෙ එකවොකාරභවෙ චතුවොකාරභවෙ පඤ්චවොකාරභවෙ අතීතෙ අනාගතෙ පච්චුප්පන්නෙ දිට්ඨසුතමුතවිඤ්ඤාතබ්බෙසු ධම්මෙසු අගිද්ධො අගථිතො අමුච්ඡිතො අනජ්ඣාපන්නො වීතගෙධො විගතගෙධො චත්තගෙධො වන්තගෙධො මුත්තගෙධො{*} පහීනගෙධො පටිනිස්සට්ඨගෙධො වීතරාගො විගතරාගො චත්තරාගො වන්තරාගො මුත්තරාගො{*} පහීනරාගො පටිනිස්සට්ඨරාගො නිච්ඡාතො නිබ්බුතො සීතීභූතො සුඛපටිසංවෙදී බ්රහ්මභූතෙන අත්තනා විහරතීති ඵස්සං පරිඤ්ඤාය අනානුගිද්ධො."
                    }
                ],
                "footnotes": [
                    {
                        "type": "footnote",
                        "text": "1. අනභාවකතො - සීමු. I."
                    },
                    {
                        "type": "footnote",
                        "text": "a. අයං සුත්තප්පදෙසො පෙය්යාලමුඛෙන ඛන්ධසංයුත්තතො ගහිතො’ති මඤ්ඤාම."
                    },
                    {
                        "type": "footnote",
                        "text": "b. ධම්මසඞ්ගනි - නික්ඛෙපකණ්ඩ, ඛුද්දකවත්ථු විභඞ්ග."
                    },
                    {
                        "type": "footnote",
                        "text": "*. පුප්ඵලක්ඛණන්තරිතො භාගො සීමු. I. පොත්ථකෙ න දිස්සති."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 78,
            "pali": {
                "entries": [
                    {
                        "type": "paragraph",
                        "text": "**යදත්තගරහී තදකුබ්බමානො**’ති - ‘යදා’ති{1} යං; **අත්තගරහී**ති - ද්වීහි කාරණෙහි අත්තානං ගරහති: කතත්තා ච අකතත්තා ච. කථං කතත්තා ච අකතත්තා ච අත්තානං ගරහති? ‘කතං මෙ කායදුච්චරිතං, අකතං මෙ කායසුචරිත’න්ති අත්තානං ගරහති. ‘කතං මෙ වචීදුච්චරිතං, අකතං මෙ වචීසුචරිත’න්ති අත්තානං ගරහති. ‘කතං මෙ මනොදුච්චරිතං, අකතං මෙ මනොසුචරිත’න්ති අත්තානං ගරහති. ‘කතො මෙ පාණාතිපාතො, අකතා මෙ පාණාතිපාතා වෙරමණී’ති අත්තානං ගරහති. ‘කතං මෙ අදින්නාදානං, අකතා මෙ අදින්නාදානා වෙරමණී’ති අත්තානං ගරහති. ‘කතො මෙ කාමෙසු මිච්ඡාචාරො, අකතා කාමෙසු මිච්ඡාචාරා වෙරමණී’ති අත්තානං ගරහති. ‘කතො මෙ මුසාවාදො, අකතා මෙ මුසාවාදා වෙරමණී’ති අත්තානං ගරහති. ‘කතා මෙ පිසුනා වාචා, අකතා මෙ පිසුනාය වාචාය{2} වෙරමණී’ති අත්තානං ගරහති. ‘කතා මෙ ඵරුසා වාචා, අකතා මෙ ඵරුසාය වාචාය{3} වෙරමණී’ති අත්තානං ගරහති. ‘කතො මෙ සම්ඵප්පලාපො, අකතා මෙ සම්ඵප්පලාපා වෙරමණී’ති අත්තානං ගරහති. ‘කතා මෙ අභිජ්ඣා, අකතා මෙ අනභිජ්ඣා’ති{4} අත්තානං ගරහති. ‘කතො මෙ ව්යාපාදො, අකතො මෙ අව්යාපාදො’ති{5} අත්තානං ගරහති. ‘කතා මෙ මිච්ඡාදිට්ඨි, අකතා මෙ සම්මාදිට්ඨී’ති{6} අත්තානං ගරහති. එවං කතත්තා ච අකතත්තා ච අත්තානං ගරහති. අථවා සීලෙසු’ම්හි න පරිපූරකාරීති අත්තානං ගරහති. ඉන්ද්රියෙසු’ම්හි අගුත්තද්වාරොති අත්තානං ගරහති. භොජනෙ’ම්හි අමත්තඤ්ඤූති අත්තානං ගරහති. ජාගරියං අනනුයුත්තොම්හීති අත්තානං ගරහති. සතිසම්පජඤ්ඤෙන අසමන්නාගතොති අත්තානං ගරහති. අභාවිතා මෙ චත්තාරො සතිපට්ඨානාති අත්තානං ගරහති. අභාවිතා මෙ චත්තාරො සම්මප්පධානාති අත්තානං ගරහති. අභාවිතා මෙ චත්තාරො ඉද්ධිපාදාති අත්තානං ගරහති. අභාවිතානි මෙ පඤ්චින්ද්රියානීති අත්තානං ගරහති. අභාවිතානි මෙ පඤ්ච බලානීති අත්තානං ගරහති. අභාවිතා මෙ සත්ත බොජ්ඣඞ්ගාති අත්තානං ගරහති. අභාවිතො මෙ අරියො අට්ඨඞ්ගිකො මග්ගොති අත්තානං ගරහති. දුක්ඛං මෙ අපරිඤ්ඤාතන්ති අත්තානං ගරහති. සමුදයො මෙ අප්පහීනොති අත්තානං ගරහති. මග්ගො මෙ අභාවිතොති අත්තානං ගරහති. නිරොධො මෙ අසච්ඡිකතොති අත්තානං ගරහති. එවං කතත්තා ච අකතත්තා ච අත්තානං ගරහති. එවං අත්තගරහිකං කම්මං අකුබ්බමානො අජනයමානො අසඤ්ජනයමානො අනිබ්බත්තයමානො අනභිනිබ්බත්තයමානොති ‘යදත්තගරහී තදකුබ්බමානො.’"
                    },
                    {
                        "type": "paragraph",
                        "text": "**න ලිප්පති දිට්ඨසුතෙසු ධීරො**ති - ‘ලෙපො’ති ද්වෙ ලෙපා: තණ්හා ලෙපො ච දිට්ඨිලෙපො ච -පෙ- අයං තණ්හාලෙපො -පෙ- අයං දිට්ඨිලෙපො **ධීරො**ති ධීරො පණ්ඩිතො පඤ්ඤවා බුද්ධිමා ඤාණී විභාවී මෙධාවී. ධීරො තණ්හාලෙපං පහාය දිට්ඨිලෙපං පටිනිස්සජිත්වා දිට්ඨෙ න ලිප්පති සුතෙ න ලිප්පති මුතෙ න ලිප්පති විඤ්ඤාතෙ න ලිප්පති න සංලිප්පති{7} න උපලිප්පති. අලිත්තො අසංලිත්තො අනුපලිත්තො නික්ඛන්තො නිස්සටො{8} විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘න ලිප්පති දිට්ඨසුතෙසු ධීරො’ති."
                    }
                ],
                "footnotes": [
                    {
                        "type": "footnote",
                        "text": "1. යදන්ති - සීමු. II."
                    },
                    {
                        "type": "footnote",
                        "text": "2. පිසුණාවාචා - සීමු. I."
                    },
                    {
                        "type": "footnote",
                        "text": "3. ඵරුසවාචා - සීමු. I."
                    },
                    {
                        "type": "footnote",
                        "text": "4. අභිජ්ඣාවෙරමණීති - සීමු. I."
                    },
                    {
                        "type": "footnote",
                        "text": "5. ව්යාපාදා වෙරමණීති. I."
                    },
                    {
                        "type": "footnote",
                        "text": "6. මිච්ඡාදිට්ඨිවෙරමණීති - I."
                    },
                    {
                        "type": "footnote",
                        "text": "7. පලිප්පති - සීමු, II."
                    },
                    {
                        "type": "footnote",
                        "text": "8. නිස්සතො - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 80,
            "pali": {
                "entries": [
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“උභොසු අන්තෙසු විනෙය්ය ඡන්දං\nඵස්සං පරිඤ්ඤාය අනානුගිද්ධො\nයදත්තගරහී තදකුබ්බමානො\nන ලිප්පති දිට්ඨසුතෙසු ධීරො”ති.",
                        "level": 2
                    },
                    {
                        "type": "heading",
                        "text": "2 - 8",
                        "level": 1
                    },
                    {
                        "type": "gatha",
                        "text": "සඤ්ඤං පරිඤ්ඤා විතරෙය්ය ඔඝං\nපරිග්ගහෙසු මුනි නොපලිත්තො,\nඅබ්බූළ්හසල්ලො චරමප්පමත්තො\nනාසිංසති ලොකමිමං පරං ච.",
                        "level": 2
                    },
                    {
                        "type": "paragraph",
                        "text": "**සඤ්ඤං පරිඤ්ඤා විතරෙය්ය ඔඝ**න්ති - ‘සඤ්ඤා’ති කාමසඤ්ඤා ව්යාපාදසඤ්ඤා විහිංසාසඤ්ඤා නෙක්ඛම්මසඤ්ඤා අව්යාපාදසඤ්ඤා අවිහිංසාසඤ්ඤා රූපසඤ්ඤා සද්දසඤ්ඤා ගන්ධසඤ්ඤා රසසඤ්ඤා ඵොට්ඨබ්බසඤ්ඤා ධම්මසඤ්ඤා, යා එවරූපා සඤ්ඤා සංජානනා සංජානිතත්තං, අයං වුච්චති සඤ්ඤා. **සඤ්ඤං පරිඤ්ඤා**ති - සඤ්ඤං තීහි පරිඤ්ඤාහි පරිජානිත්වා ඤාතපරිඤ්ඤාය තීරණපරිඤ්ඤාය පහානපරිඤ්ඤාය. කතමා ඤාතපරිඤ්ඤා? සඤ්ඤං ජානාති ‘අයං කාමසඤ්ඤා අයං ව්යාපාදසඤ්ඤා අයං විහිංසාසඤ්ඤා අයං නෙක්ඛම්මසඤ්ඤා අයං අව්යාපාදසඤ්ඤා අයං අවිහිංසාසඤ්ඤා අයං රූපසඤ්ඤා අයං සද්දසඤ්ඤා අයං ගන්ධසඤ්ඤා අයං රසසඤ්ඤා අයං ඵොට්ඨබ්බසඤ්ඤා අයං ධම්මසඤ්ඤා’ති ජානාති පස්සති. අයං ඤාතපරිඤ්ඤා."
                    },
                    {
                        "type": "paragraph",
                        "text": "කතමා තීරණපරිඤ්ඤා? එවං ඤාතං කත්වා සඤ්ඤං තීරෙති: අනිච්චතො දුක්ඛතො රොගතො ගණ්ඩතො සල්ලතො අඝතො ආබාධතො පරතො පලොකතො ඊතිතො උපද්දවතො භයතො උපස්සග්ගතො චලතො{1} පභඞ්ගුතො -පෙ- සමුදයතො අත්ථඞ්ගමතො අස්සාදතො ආදීනවතො නිස්සරණතො තීරෙති. අයං තීරණපරිඤ්ඤා."
                    },
                    {
                        "type": "paragraph",
                        "text": "කතමා පහාණපරිඤ්ඤා? එවං ඤාතං කත්වා එවං තීරයිත්වා සඤ්ඤාය ඡන්දරාගං පජහති විනොදෙති ව්යන්තී කරොති අනභාවං ගමෙති. වුත්තම්පි හෙතං භගවතා: “යො භික්ඛවෙ සඤ්ඤාය ඡන්දරාගො, තං පජහථ. එවං සා සඤ්ඤා පහීනා භවිස්සති උච්ඡින්නමූලා තාලාවත්ථුකතා අනභාවං ගතා{2} ආයතිං අනුප්පාදධම්මා”ති{a}. අයං පහානපරිඤ්ඤා. ‘සඤ්ඤං පරිඤ්ඤා’ති සඤ්ඤං ඉමාහි තීහි පරිඤ්ඤාහි පරිජානිත්වා; **විතරෙය්ය ඔඝ**න්ති කාමොඝං භවොඝං දිට්ඨොඝං අවිජ්ජොඝං තරෙය්ය උත්තරෙය්ය පතරෙය්ය සමතික්කමෙය්ය වීතිවත්තෙය්යාති ‘සඤ්ඤං පරිඤ්ඤා විතරෙය්ය ඔඝං.’"
                    },
                    {
                        "type": "paragraph",
                        "text": "**පරිග්ගහෙසු මුනි නොපලිත්තො**ති - ‘පරිග්ගහා’ති ද්වෙ පරිග්ගහා: තණ්හාපරිග්ගහො ච දිට්ඨිපරිග්ගහො ච - පෙ - අයං තණ්හාපරිග්ගහො -පෙ- අයං දිට්ඨිපරිග්ගහො. **මුනී**ති - මොනං{3} වුච්චති ඤාණං, යා පඤ්ඤා පජානනා - පෙ - අමොහො ධම්මවිචයො සම්මාදිට්ඨි,{b} තෙන ඤාණෙන සමන්නාගතො මුනි මොනප්පත්තොති."
                    }
                ],
                "footnotes": [
                    {
                        "type": "footnote",
                        "text": "1. ඵලතො - සීමු. I."
                    },
                    {
                        "type": "footnote",
                        "text": "2. අනභාවකතා - සීමු. I. අනභාවංකතා - මඡසං, අනභාවගතා - ස්යා - සීමු. II. "
                    },
                    {
                        "type": "footnote",
                        "text": "a. ඛන්ධසංයුත්ත - භාරවග්ග."
                    },
                    {
                        "type": "footnote",
                        "text": "3. මොනා - සීමු. I."
                    },
                    {
                        "type": "footnote",
                        "text": "b. ධම්මසඞ්ගණී - චිත්තුප්පාදකණ්ඩ. 1."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 82,
            "pali": {
                "entries": [
                    {
                        "type": "paragraph",
                        "text": "තීණි මොනෙය්යාති: කායමොනෙය්යං වචීමොනෙය්යං මනොමොනෙය්යං. කතමං කායමොනෙය්යං? තිවිධානං කායදුච්චරිතානං පහානං කායමොනෙය්යං. තිවිධං කායසුචරිතං කායමොනෙය්යං, කායාරම්මණෙ ඤාණං කායමොනෙය්යං, කායපරිඤ්ඤා කායමොනෙය්යං, පරිඤ්ඤාසහගතො මග්ගො කායමොනෙය්යං, කායෙ ඡන්දරාගස්ස පහානං කායමොනෙය්යං, කායසංඛාරනිරොධො චතුත්ථජ්ඣානසමාපත්ති කායමොනෙය්යං. ඉදං කායමොනෙය්ය."
                    },
                    {
                        "type": "paragraph",
                        "text": "කතමං වචීමොනෙය්යං? චතුබ්බිධානං{1} වචීදුච්චරිතානං පහානං වචීමොනෙය්යං, වචීසුචරිතං වචීමොනෙය්යං වාචාරම්මණෙ ඤාණං වචීමොනෙය්යං, වාචාපරිඤ්ඤා වචීමොනෙය්යං, පරිඤ්ඤාසහගතො මග්ගො වචීමොනෙය්යං, වාචාය ඡන්දරාගස්ස පහානං වචීමොනෙය්යං. වචීසංඛාරනිරොධො දුතියජ්ඣානසමාපත්ති වචීමොනෙය්යං. ඉදං වචීමොනෙය්යං."
                    },
                    {
                        "type": "paragraph",
                        "text": "කතමං මනොමොනෙය්යං? තිවිධානං මනොදුච්චරිතානං පහානං මනොමොනෙය්යං, තිවිධං මනොසුචරිතං මනොමොනෙය්යං, චිත්තාරම්මණෙ ඤාණං මනොමොනෙය්යං, චිත්තපරිඤ්ඤා මනොමොනෙය්යං, පරිඤ්ඤාසහගතො මග්ගො මනොමොනෙය්යං, චිත්තෙ ඡන්දරාගස්ස පහානං මනොමොනෙය්යං, චිත්තසංඛාරනිරොධො සඤ්ඤාවෙදයිතනිරොධසමාපත්ති මනොමොනෙය්යං ඉදං මනොමොනෙය්යං."
                    },
                    {
                        "type": "gatha",
                        "text": "1. “කායමුනිං වාචාමුනිං මනොමුනිමනාසවං,\nමුනිං මොනෙය්යසම්පන්නං ආහු සබ්බප්පහායිනං.{a}",
                        "level": 1
                    },
                    {
                        "type": "gatha",
                        "text": "2. කායමුනිං වාචාමුනිං මනොමුනිමනාසවං\nමුනිං මොනෙය්යසම්පන්නං ආහු නින්හාතපාපක”න්ති.{b}",
                        "level": 1
                    },
                    {
                        "type": "paragraph",
                        "text": "ඉමෙහි තීහි මොනෙය්යෙහි ධම්මෙහි සමන්නාගතා ඡ මුනිනො:{2} අගාරමුනිනො අනගාරමුනිනො සෙඛමුනිනො අසෙඛමුනිනො පච්චෙකමුනිනො මුනිමුනිනොති. කතමෙ අගාරමුනිනො? යෙ තෙ අගාරිකා දිට්ඨපදා විඤ්ඤාතසාසනා, ඉමෙ අගාරමුනිනො. කතමෙ අනගාරමුනිනො? යෙ තෙ පබ්බජිතා දිට්ඨපදා විඤ්ඤාතසාසනා, ඉමෙ අනගාරමුනිනො. සත්ත සෙඛා සෙඛමුනිනො. අරහන්තො අසෙඛමුනිනො. පච්චෙකබුද්ධා පච්චෙකමුනිනො. මුනිමුනිනො වුච්චන්ති තථාගතා අරහන්තො සම්මාසම්බුද්ධා."
                    },
                    {
                        "type": "gatha",
                        "text": "3. “න මොනෙන{3} මුනි හොති මූළ්හරූපො අවිද්දසු,\nයො ච තුලංව පග්ගය්හ වරමාදාය පණ්ඩිතො.",
                        "level": 1
                    },
                    {
                        "type": "gatha",
                        "text": "4. පාපානි පරිවජ්ජෙති ස මුනී තෙන සො මුනී,\nයො මුනාති උභො ලොකෙ මුනී තෙන පවුච්චති.”{c}.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. චතුබ්බිධා - සීමු. I."
                    },
                    {
                        "type": "footnote",
                        "text": "2. මුනයො - ස්යා"
                    },
                    {
                        "type": "footnote",
                        "text": "3. මොනෙය්යෙන - ස."
                    },
                    {
                        "type": "footnote",
                        "text": "a. තිකඞ්ගුත්තර - ආපායිකවග්ග. "
                    },
                    {
                        "type": "footnote",
                        "text": "b. ඉතිවුත්තක - දුතියවග්ග. "
                    },
                    {
                        "type": "footnote",
                        "text": "c. ධම්මපද - ධම්මට්ඨවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 84,
            "pali": {
                "entries": [
                    {
                        "type": "gatha",
                        "text": "5. “අසතඤ්ච සතඤ්ච ඤත්වා ධම්මං\nඅජ්ඣත්තං බහිද්ධා ච සබ්බලොකෙ,\nදෙවමනුස්සෙහි පූජිතො යො\nසඞ්ගජාලමතිච්ච සො මුනී”ති.{a}",
                        "level": 2
                    },
                    {
                        "type": "paragraph",
                        "text": "**ලෙපා**ති - ද්වෙ ලෙපා: තණ්හාලෙපො ච දිට්ඨිලෙපො ච - පෙ - අයං තණ්හාලෙපො -පෙ- අයං දිට්ඨිලෙපො. මුනි තණ්හාලෙපං පහාය දිට්ඨිලෙපං පටිනිස්සජිත්වා පරිග්ගහෙසු න ලිප්පති න සංලිප්පති{1} න උපලිප්පති අලිත්තො අසංලිත්තො අනුපලිත්තො නික්ඛන්තො නිස්සටො{2} විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘පරිග්ගහෙසු මුනි නොපලිත්තො."
                    },
                    {
                        "type": "paragraph",
                        "text": "**අබ්බූළ්හසල්ලො චරමප්පමත්තො**ති - ‘සල්ල’න්ති සත්ත සල්ලානි: රාගසල්ලං දොසසල්ලං මොහසල්ලං මානසල්ලං දිට්ඨිසල්ලං සොකසල්ලං දුච්චරිතසල්ලං.{3} යස්සෙතෙ සල්ලා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති අබ්බූළ්හසල්ලො අබ්බූහිතසල්ලො{4} උද්ධතසල්ලො සමුද්ධතසල්ලො උප්පාටිතසල්ලො සමුප්පාටිතසල්ලො චත්තසල්ලො වන්තසල්ලො මුත්තසල්ලො පහීනසල්ලො පටිනිස්සට්ඨසල්ලො නිච්ඡාතො නිබ්බුතො සීතිභූතො සුඛපටිසංවෙදී බ්රහ්මභූතෙන අත්තනා විහරතීති ‘අබ්බූළ්හසල්ලො. ‘**චර**න්ති - චරන්තො විහරන්තො ඉරීයන්තො වත්තන්තො පාලෙන්තො යපෙන්තො යාපෙන්තො. **අප්පමත්තො**ති - සක්කච්චකාරී සාතච්චකාරී අට්ඨිතකාරී අනොලීනවුත්තිකො අනික්ඛිත්තඡන්දො අනික්ඛිත්තධුරො කුසලෙසු ධම්මෙසු. ‘කථාහං අපරිපූරං වා සීලක්ඛන්ධං පරිපූරෙය්යං, පරිපූරං වා සීලක්ඛන්ධං තත්ථ තත්ථ පඤ්ඤාය අනුගණ්හෙය්ය’න්ති යො තත්ථ ඡන්දො ච වායාමො ච උස්සාහො ච උස්සොළ්හී ච අප්පටිවානි ච සති ච සම්පජඤ්ඤං ච ආතප්පං පධානං අධිට්ඨානං අනුයොගො අප්පමාදො කුසලෙසු ධම්මෙසු. ‘කථාහං අපරිපූරං වා සමාධික්ඛන්ධං පරිපූරෙය්යං, පරිපූරං වා සමාධික්ඛන්ධං තත්ථ තත්ථ පඤ්ඤාය අනුගණ්හෙය්යං -පෙ- කුසලෙසු ධම්මෙසු. ‘කථාහං අපරිපූරං වා පඤ්ඤාක්ඛන්ධං පරිපූරෙය්යං -පෙ- විමුත්තික්ඛන්ධං -පෙ- විමුත්තිඤානදස්සනක්ඛන්ධං තත්ථ තත්ථ පඤ්ඤාය අනුගණ්හෙය්ය’න්ති යො තත්ථ ඡන්දො ච වායාමො ච උස්සාහො ච උස්සොළ්හී ච අප්පටිවානි ච සති ච සම්පජඤ්ඤං ච ආතප්පං පධානං අධිට්ඨානං අනුයොගො අප්පමාදො කුසලෙසු ධම්මෙසු. ‘කථාහං අපරිඤ්ඤාතං වා දුක්ඛං පරිජානෙය්යං, අප්පහීනෙ වා කිලෙසෙ පජහෙය්යං, අභාවිතං වා මග්ගං භාවෙය්යං, අසච්ඡිකතං වා නිරොධං සච්ඡිකරෙය්යන්ති’ යො තත්ථ ඡන්දො ච වායාමො ච උස්සාහො ච උස්සොළ්හී ච අප්පටිවානි ච සති ච සම්පජඤ්ඤං ච ආතප්පං පධානං අධිට්ඨානං අනුයොගො අප්පමාදො කුසලෙසු ධම්මෙසූති ‘අබ්බුළ්හසල්ලො චරමප්පමත්තො.’"
                    }
                ],
                "footnotes": [
                    {
                        "type": "footnote",
                        "text": "1. පලිප්පති - සීමු. II."
                    },
                    {
                        "type": "footnote",
                        "text": "2. නිත්ථට්ඨො - ස්යා. නිස්සතො - ස."
                    },
                    {
                        "type": "footnote",
                        "text": "3. කථං කථාසල්ලං - ස්යා"
                    },
                    {
                        "type": "footnote",
                        "text": "4. පහතසල්ලොං - ස්යා"
                    },
                    {
                        "type": "footnote",
                        "text": "a. සුත්තනිපාත - සහියසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 86,
            "pali": {
                "entries": [
                    {
                        "type": "paragraph",
                        "text": "**නාසිංසතී ලොකමිමං පරං චා**ති - ඉමං ලොකං නාසිංසති සකත්තභාවං, පරං ලොකං නාසිංසති පරත්තභාවං, ඉමං ලොකං නාසිංසති සකරූපවෙදනාසඤ්ඤාසංඛාරවිඤ්ඤාණං, පරං ලොකං නාසිංසති පරරූපවෙදනාසඤ්ඤාසංඛාරවිඤ්ඤාණං, ඉමං ලොකං නාසිංසති ඡ අජ්ඣත්තිකානි ආයතනානි, පරං ලොකං නාසිංසති ඡ බාහිරානි ආයතනානි, ඉමං ලොකං නාසිංසති මනුස්සලොකං, පරං ලොකං නාසිංසති දෙවලොකං, ඉමං ලොකං නාසිංසති කාමධාතු, පරං ලොකං නාසිංසති රූපධාතුං අරූපධාතු, ඉමං ලොකං නාසිංසති කාමධාතු රූපධාතු, පරං ලොකං නාසිංසති අරූපධාතුං, පුනගතිං වා උප්පත්තිං වා පටිසන්ධිං වා භවං වා සංසාරං වා වට්ටං වා නාසිංසති න ඉච්ඡති න සාදියති න පත්ථෙති න පිහෙති නාභිජප්පතීති ‘නාසිංසතී ලොකමිමං පරං චා’ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සඤ්ඤං පරිඤ්ඤා විතරෙය්ය ඔඝං\nපරිග්ගහෙසු මුනි නොපලිත්තො,\nඅබ්බූළ්හසල්ලො චරමප්පමත්තො\nනාසිංසතී ලොකමිමං පරං චා”ති.",
                        "level": 2
                    },
                    {
                        "type": "centered",
                        "text": "ගුහට්ඨකසුත්තනිද්දෙසො දුතියො.",
                        "level": 1
                    },
                    {
                        "type": "centered",
                        "text": "3.",
                        "level": 3
                    },
                    {
                        "type": "heading",
                        "text": "දුට්ඨට්ඨකසුත්තනිද්දෙසො.",
                        "level": 2
                    },
                    {
                        "type": "unindented",
                        "text": "අථ දුට්ඨට්ඨකසුත්තනිද්දෙසං වක්ඛති:"
                    },
                    {
                        "type": "heading",
                        "text": "3 - 1",
                        "level": 1
                    },
                    {
                        "type": "gatha",
                        "text": "වදන්ති වෙ දුට්ඨමනාපි එකෙ\nඅථොපි වෙ{1} සච්චමනා වදන්ති,\nවාදං ච ජාතං මුනි නො උපෙති\nතස්මා මුනී නත්ථි ඛීලො කුහිඤ්චි.",
                        "level": 2
                    },
                    {
                        "type": "paragraph",
                        "text": "**වදන්ති වෙ දුට්ඨමනාපි එකෙ**ති - එකෙ තිත්ථියා දුට්ඨමනා පදුට්ඨමනා විරුද්ධමනා{2} පටිවිරුද්ධමනා ආහතමනා පච්චාහතමනා ආඝාතිතමනා{3} පච්චාඝාතිතමනා වදන්ති උපවදන්ති භගවන්තං ච භික්ඛුසඞ්ඝං ච අභූතෙනාති ‘වදන්ති වෙ දුට්ඨමනාපි එකෙ.’"
                    },
                    {
                        "type": "paragraph",
                        "text": "**අථොපි වෙ{4} සච්චමනා වදන්තී**ති - යෙ තෙසං තිත්ථියානං සද්දහන්තා ඔකප්පෙන්තා අධිමුච්චන්තා සච්චමනා සච්චසඤ්ඤිනො භූතමනා භූතසඤ්ඤිනො තථමනා තථසඤ්ඤිනො යාථාවමනා යාථාවසඤ්ඤිනො{5} අවිපරීතමනා අවිපරීතසඤ්ඤිනො වදන්ති උපවදන්ති භගවන්තඤ්ච භික්ඛුසඞ්ඝං ච අභූතෙනාති ‘අථොපි වෙ{1} සච්චමනා වදන්ති.’"
                    }
                ],
                "footnotes": [
                    {
                        "type": "footnote",
                        "text": "1. අඤ්ඤෙපි තෙ - සීමු. II."
                    },
                    {
                        "type": "footnote",
                        "text": "2. විදුට්ඨමනා - කත්ථචි."
                    },
                    {
                        "type": "footnote",
                        "text": "3. අඝාටිතමනා - ස්යා."
                    },
                    {
                        "type": "footnote",
                        "text": "4. අථොපි තෙ - සීමු. II."
                    },
                    {
                        "type": "footnote",
                        "text": "5. යථාවමනා යථාවසඤ්ඤිනො - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 88,
            "pali": {
                "entries": [
                    {
                        "type": "paragraph",
                        "text": "**වාදං ච ජාතං මුනි නො උපෙතී**ති - සො වාදො ජාතො හොති සඤ්ජාතො නිබ්බත්තො අභිනිබ්බත්තො පාතුභූතො, පරතොඝොසො අක්කොසො උපවාදො භගවතො ච භික්ඛුසඞ්ඝස්ස ච අභූතෙනාති ‘වාදං ච ජාතං.’ **මුනි නො උපෙතී**ති - ‘මුනී’ති මොනං වුච්චති ඤාණං, යා පඤ්ඤා පජානනා අමොහො ධම්මවිචයො සම්මාදිට්ඨි, තෙන ඤාණෙන සමන්නාගතො මුනි මොනප්පත්තො - පෙ - සඞ්ගජාලමතිච්ච සො මුනි. යො වාදං උපෙති, සො ද්වීහි කාරණෙහි වාදං උපෙති: කාරකො කාරකතාය වාදං උපෙති අථවා වුච්චමානො උපවදියමානො කුප්පති ව්යාපජ්ජති පතිත්ථියති කොපඤ්ච දොසඤ්ච අප්පච්චයඤ්ච පාතුකරොති අකාරකොම්හීති. යො වාදං උපෙති, සො ඉමෙහි ද්වීහි කාරණෙහි වාදං උපෙති. මුනි ද්වීහි කාරණෙහි වාදං න උපෙති: අකාරකො මුනි අකාරකතාය වාදං න උපෙති. අථවා වුච්චමානො උපවදියමානො න කුප්පති න ව්යාපජ්ජති න පතිත්ථියති, න කොපඤ්ච දොසඤ්ච අප්පච්චයඤ්ච පාතුකරොති අකාරකොම්හීති. මුනි ඉමෙහි ද්වීහි කාරණෙහි වාදං න උපෙති න උපගච්ඡති න ගණ්හාති න පරාමසති න අභිනිවිසතීති ‘වාදඤ්ච ජාතං මුනි නො උපෙති.’"
                    },
                    {
                        "type": "paragraph",
                        "text": "**තස්මා මුනී නත්ථි ඛීලො කුහිඤ්චී**ති - ‘තස්මා’ති තස්මා තං කාරණා තංහෙතු තප්පච්චයා තන්නිදානා{1} මුනිනො ආහතචිත්තතා{2} ඛිලජාතතාපි නත්ථි, පඤ්චපි චෙතොඛීලා නත්ථි. තයොපි ඛීලා නත්ථි: රාගඛීලො දොසඛීලො මොහඛීලො නත්ථි න සංවිජ්ජති නූපලබ්භති පහීනො සමුච්ඡින්නො වූපසන්තො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪො. **කුහිඤ්චී**ති - කුහිඤ්චි කිම්හිචි කත්ථචි, අජ්ඣත්තං වා බහිද්ධා වා අජ්ඣත්තබහිද්ධා වාති ‘තස්මා මුනී නත්ථි ඛීලො කුහිඤ්චී’ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“වදන්ති වෙ දුට්ඨමනාපි එකෙ\nඅථොපි වෙ{3} සච්චමනා වදන්ති,\nවාදං ච ජාතං මුනි නො උපෙති\nතස්මා මුනී නත්ථි ඛීලො කුහිඤ්චී”ති.",
                        "level": 2
                    },
                    {
                        "type": "heading",
                        "text": "3 - 2",
                        "level": 1
                    },
                    {
                        "type": "gatha",
                        "text": "සකං හි දිට්ඨිං කථමච්චයෙය්ය\nඡන්දානුනීතො රුචියා නිවිට්ඨො,\nසයං සමත්තානි පකුබ්බමානො\nයථා හි ජානෙය්ය තථා වදෙය්ය.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. තං නිදානං - සීමු. I."
                    },
                    {
                        "type": "footnote",
                        "text": "2. ආහතක චිත්තතා - සීමු. I."
                    },
                    {
                        "type": "footnote",
                        "text": "3. අඤ්ඤෙපි තෙ - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 90,
            "pali": {
                "entries": [
                    {
                        "type": "paragraph",
                        "text": "**සකං හි දිට්ඨිං කථමච්චයෙය්යා**ති - යෙ තෙ{1} තිත්ථියා **සුන්දරිං** පරිබ්බාජිකං හන්ත්වා සමණානං සක්යපුත්තියානං අවණ්ණං පකාසයිත්වා එවං එතං ලාභං යසං සක්කාරං සම්මානං පච්චාහරිස්සාමා’ති තෙ එවංදිට්ඨිකා එවංඛන්තිකා එවංරුචිකා එවංලද්ධිකා එවංඅජ්ඣාසයා එවමධිප්පායා, තෙ නාසක්ඛිංසු සකං දිට්ඨිං සකං ඛන්තිං සකං රුචිං සකං ලද්ධිං සකං අජ්ඣාසයං සකං අධිප්පායං අතික්කමිතුං. අථ ඛො ස්වෙව අයසො තෙ පච්චාගතොති. එවම්පි සකං දිට්ඨිං කථමච්චයෙය්ය. අථවා ‘සස්සතො ලොකො ඉදමෙව සච්චං මොඝමඤ්ඤ’න්ති යො සො එවංවාදො සො සකං දිට්ඨිං සකං ඛන්තිං සකං රුචිං සකං ලද්ධිං සකං අජ්ඣාසයං සකං අධිප්පායං කථං අච්චයෙය්ය අතික්කමෙය්ය සමතික්කමෙය්ය වීතිවත්තෙය්ය? තං කිස්ස හෙතු? තස්ස සා දිට්ඨි තථා සමත්තා සමාදින්නා ගහිතා පරාමට්ඨා අභිනිවිට්ඨා අජ්ඣොසිතා අධිමුත්තාති. එවම්පි ‘සකඤ්හි දිට්ඨිං කථමච්චයෙය්ය.’ අථවා ‘අසස්සතො ලොකො, අන්තවා{2} ලොකො, අනන්තවා ලොකො, තං ජීවං තං සරීරං, අඤ්ඤං ජීවං අඤ්ඤං සරීරං, හොති තථාගතො පරම්මරණා, න හොති තථාගතො පරම්මරණා, හොති ච න හොති ච තථාගතො පරම්මරණා, නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤ’න්ති යො සො එවංවාදො, සො සකං දිට්ඨි සකං ඛන්තිං සකං රුචිං සකං ලද්ධිං සකං අජ්ඣාසයං සකං අධිප්පායං කථං අච්චයෙය්ය අතික්කමෙය්ය සමතික්කමෙය්ය වීතිවත්තෙය්ය; තං කිස්ස හෙතු? තස්ස සා දිට්ඨි තථා සමත්තා සමාදින්නා ගහිතා පරාමට්ඨා අභිනිවිට්ඨා අජ්ඣොසිතා අධිමුත්තාති. එවම්පි ‘සකං හි දිට්ඨිං කථමච්චයෙය්ය.’"
                    },
                    {
                        "type": "paragraph",
                        "text": "**ඡන්දානුනීතො රුචියා නිවිට්ඨො**ති - ‘ඡන්දානුනීතො’ති සකාය දිට්ඨියා සකාය ඛන්තියා සකාය රුචියා සකාය ලද්ධියා යායති නීයති වුය්හති සංහරීයති, යථා හත්ථියානෙන වා අස්සයානෙන වා ගොයානෙන වා මෙණ්ඩකයානෙන වා ඔට්ඨයානෙන වා යායති නිය්යති වුය්හති සංහරීයති, එවමෙවං සකාය දිට්ඨියා සකාය ඛන්තියා සකාය රුචියා සකාය ලද්ධියා යායති නිය්යති වුය්හති සංහරීයතීති ඡන්දානුනීතො; **රුචියා නිවිට්ඨො**ති සකාය දිට්ඨියා සකාය ඛන්තියා සකාය රුචියා සකාය ලද්ධියා නිවිට්ඨො පතිට්ඨිතො අල්ලීනො උපාගතො අජ්ඣොසිතො අධිමුත්තොති ‘ඡන්දානුනීතො රුචියා නිවිට්ඨො’."
                    }
                ],
                "footnotes": [
                    {
                        "type": "footnote",
                        "text": "1. යන්තෙ - සීමු. I."
                    },
                    {
                        "type": "footnote",
                        "text": "2. අනත්තවා - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 92,
            "pali": {
                "entries": [
                    {
                        "type": "paragraph",
                        "text": "**සයං සමත්තානි පකුබ්බමානො**ති - සයං සමත්තං කරොති, පරිපුණ්ණං කරොති, අනොමං කරොති, අග්ගං සෙට්ඨං විසෙට්ඨං පාමොක්ඛං උත්තමං පවරං කරොති; ‘අයං සත්ථා සබ්බඤ්ඤූ’ති සයං සමත්තං කරොති, පරිපුණ්ණං කරොති, අනොමං කරොති; අග්ගං සෙට්ඨං විසෙට්ඨං පාමොක්ඛං උත්තමං පවරං කරොති; ‘අයං ධම්මො ස්වාක්ඛාතො, අයං ගණො සුපටිපන්නො, අයං දිට්ඨි භද්දිකා, අයං පටිපදා සුපඤ්ඤත්තා, අයං මග්ගා නිය්යාණිකො’ති සයං සමත්තං කරොති, පරිපුණ්ණං කරොති, අනොමං කරොති, අග්ගං සෙට්ඨං විසෙට්ඨං පාමොක්ඛං උත්තමං පවරං කරොති ජනෙති සඤ්ජනෙති නිබ්බත්තෙති අභිනිබ්බත්තෙතීති ‘සයං සමත්තානි පකුබ්බමානො. ‘"
                    },
                    {
                        "type": "paragraph",
                        "text": "**යථා හි ජානෙය්ය තථා වදෙය්යා**ති - යථා ජානෙය්ය තථා වදෙය්ය කථෙය්ය භණෙය්ය දීපෙය්ය වොහරෙය්ය. ‘ සස්සතො ලොකො, ඉදමෙව සච්චං, මොඝමඤ්ඤ’න්ති යථා ජානෙය්ය, තථා වදෙය්ය කථෙය්ය භණෙය්ය දීපෙය්ය වොහරෙය්ය. ‘අසස්සතො ලොකො -පෙ- නෙව හොති න ත හොති තථාගතො පරම්මරණා ඉදමෙව සච්චං මොඝමඤ්ඤන්ති යථා ජානෙය්ය, තථා වදෙය්ය කථෙය්ය භණෙය්ය දීපෙය්ය වොහරෙය්යාති යථා හි ජානෙය්ය තථා වදෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සකං හි දිට්ඨිං කථමච්චයෙය්ය\nඡන්දානුනීතො රුචියා නිවිට්ඨො,\nසයං සමත්තානි පකුබ්බමානො\nයථා හි ජානෙය්ය තථා වදෙය්යා”ති.",
                        "level": 2
                    },
                    {
                        "type": "heading",
                        "text": "3 - 3",
                        "level": 1
                    },
                    {
                        "type": "gatha",
                        "text": "යො අත්තනො සීලවතානි ජන්තු\nඅනානුපුට්ඨොව පරෙසං{1} පාවා{2}\nඅනරියධම්මං කුසලා තමාහු\nයො ආතුමානං සයමෙව පාවා.",
                        "level": 2
                    },
                    {
                        "type": "paragraph",
                        "text": "**යො අත්තනො සීලවතානි ජන්තූ**ති - ‘යො’ති යො යාදිසො යථායුත්තො යථාවිහිතො යථාප්පකාරො යං ඨානං පත්තො යංධම්මසමන්නාගතො ඛත්තියො වා බ්රාහ්මණො වා වෙස්සො වා සුද්දො වා ගහට්ඨො වා පබ්බජිතො වා දෙවො වා මනුස්සො වා; **සීලබ්බතානී**ති අත්ථි සීලං චෙව වතං ච, අත්ථි වතං න සීලං. කතමං සීලං චෙව වතං ච? ඉධ භික්ඛු සීලවා හොති පාතිමොක්ඛසංවරසංවුතො විහරති ආචාරගොචරසම්පන්නො අණුමත්තෙසු වජ්ජෙසු භයදස්සාවී සමාදාය සික්ඛති සික්ඛාපදෙසු, යො තත්ථ සඤ්ඤමො සංවරො අනතික්කමො, ඉදං සීලං. යං සමාදානං, තං වතං. සංවරට්ඨෙන සීලං, සමාදානට්ඨෙන වතං. ඉදං වුච්චති සීලං චෙව වතං ච. කතමං වතං න සීලං? අට්ඨ ධුතඞ්ගානි: ආරඤ්ඤිකඞ්ගං පිණ්ඩපාතිකඞ්ගං පංසුකූලිකඞ්ගං තෙචීවරිකඞ්ගං සපදානචාරිකඞ්ගං ඛලුපච්ඡාභත්තිකඞ්ගං නෙසජ්ජිකඞ්ගං යථාසන්ථතිකඞ්ගං, ඉදං වුච්චති වතං න සීලං. විරියසමාදානම්පි වුච්චති වතං න සීලං. “කාමං තචො ච නහාරු ච අට්ඨි ච අවසිස්සතු සරීරෙ උපසුස්සතු මංසලොහිතං, යං තං පුරිසථාමෙන පුරිසබලෙන පුරිසවිරියෙන පුරිසපරක්කමෙන පත්තබ්බං, න තං අපාපුණිත්වා විරියස්ස සන්ථානං භවිස්සතී”ති චිත්තං පග්ගණ්හාති පදහති. එවරූපං විරියසමාදානං වුච්චති වතං න සීලං."
                    }
                ],
                "footnotes": [
                    {
                        "type": "footnote",
                        "text": "1. පරස්ස - සු."
                    },
                    {
                        "type": "footnote",
                        "text": "2. පාවද - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 94,
            "pali": {
                "entries": [
                    {
                        "type": "gatha",
                        "text": "1. “නාසිස්සං න පිවිස්සාමි විහාරතො න නික්ඛමෙ,\nනපි පස්සං නිපාතෙස්සං{1} තණ්හාසල්ලෙ අනූහතෙ”ති{a}",
                        "level": 1
                    },
                    {
                        "type": "paragraph",
                        "text": "චිත්තං පග්ගණ්හාති පදහති, එවරූපම්පි විරියසමාදානං වුච්චති වතං න සීලං. “න තාවාහං ඉමං පල්ලඞ්කං භින්දිස්සාමි, යාව මෙ න අනුපාදාය ආසවෙහි චිත්තං විමුච්චිස්සතී”ති චිත්තං පග්ගණ්හාති පදහති. එවරූපං විරියසමාදානං වුච්චති වතං න සීලං. ‘න තාවාහං ඉමම්හා ආසනා වුට්ඨහිස්සාමි, චඞ්කමා ඔරොහිස්සාමි, විහාරා නික්ඛමිස්සාමි, අඩ්ඪයොගා නික්ඛමිස්සාමි, පාසාදා නික්ඛමිස්සාමි, හම්මියා නික්ඛමිස්සාමි, ගුහාය නික්ඛමිස්සාමි, ලෙණා නික්ඛමිස්සාමි, කුටියා නික්ඛමිස්සාමි, කූටාගාරා නික්ඛමිස්සාමි, අට්ටා{2} නික්ඛමිස්සාමි, මාළා නික්ඛමිස්සාමි, උද්දණ්ඩා{3} නික්ඛමිස්සාමි, උපට්ඨානසාලාය නික්ඛමිස්සාමි, මණ්ඩපා නික්ඛමිස්සාමි, රුක්ඛමූලා නික්ඛමිස්සාමි යාව මෙ න අනුපාදාය ආසවෙහි චිත්තං විමුච්චිස්සතී’ති චිත්තං පග්ගණ්හාති පදහති. එවරූපං විරියසමාදානං වුච්චති වතං න සීලං. ‘ඉමස්මිං යෙව පුබ්බණ්හසමයං අරියධම්මං ආහරිස්සාමි සමාහරිස්සාමි අධිගච්ඡිස්සාමි ඵස්සයිස්සාමි{4} සච්ඡිකරිස්සාමී’ති චිත්තං පග්ගණ්හාති පදහති. එවරූපං විරියසමාදානං වුච්චති වතං න සීලං, ‘ඉමස්මිංයෙව මජ්ඣන්තිකසමයං -පෙ- සායන්හසමයං - පුරෙභත්තං පච්ඡාභත්තං - පුරිමං යාමං - මජ්ඣිමං යාමං - පච්ඡිමං යාමං - කාලෙ - ජුණ්හෙ වස්සෙ - හෙමන්තෙ - ගිම්හෙ - පුරිමෙ වයොඛන්ධෙ - මජ්ඣිමෙ වයොඛන්ධෙ - පච්ඡිමෙ වයොඛන්ධෙ අරියධම්මං ආහරිස්සාමි සමාහරිස්සාමි අධිගච්ඡිස්සාමි ඵස්සයිස්සාමි සච්ඡිකරිස්සාමී’ති චිත්තං පග්ගණ්හාති පදහති. එවරූපම්පි විරියං සමාදානං වුච්චති වතං න සීලං. **ජන්තූ**ති සත්තො නරො මානවො පොසො පුග්ගලො ජීවො ජාගු{5} ජන්තු ඉන්දගු හින්දගු මනුජොති ‘යො අත්තනො සීලවතානි ජන්තු.’"
                    },
                    {
                        "type": "paragraph",
                        "text": "**අනානුපුට්ඨො ව පරෙසං පාවා**ති - ‘පරෙස’න්ති පරෙසං ඛත්තියානං බ්රාහ්මණානං වෙස්සානං සුද්දානං ගහට්ඨානං පබ්බජිතානං දෙවානං මනුස්සානං; **අනානුපුට්ඨො**ති අපුට්ඨො අපුච්ඡිතො අයාචිතො අනජ්ඣෙසිතො අපසාදිතො; **පාවා**ති අත්තනො සීලං වා වතං වා සීලබ්බතං වා පාවදති: අහමස්මි සීලසම්පන්නොති වා වතසම්පන්නොති වා සීලබ්බතසම්පන්නොති වා, ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන{6} වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභාණෙන වා අඤ්ඤතරඤ්ඤතරෙන වා වත්ථුනා, උච්චාකුලා පබ්බජිතොති වා මහාකුලා පබ්බජිතොති වා මහාභොගකුලා පබ්බජිතොති වා උළාරභොගකුලා පබ්බජිතොති වා, ඤාතො යසස්සී සගහට්ඨපබ්බජිතානන්ති වා, ලාභිම්හි චීවරපිණ්ඩපාතසෙනාසනගිලානප්පච්චයභෙසජ්ජපරික්ඛාරානන්ති වා, විනයධරොති වා ධම්මකථිකොති වා ආරඤ්ඤිකොති වා රුක්ඛමූලිකොති වා පිණ්ඩපාතිකොති වා පංසුකූලිකොති වා තෙචීවරිකොති වා සපදානචාරිකොති වා ඛලුපච්ඡාභත්තිකොති වා නෙසජ්ජිකොති වා යථාසන්ථතිකොති වා, පඨමස්ස ඣානස්ස ලාභීති වා දුතියස්ස ඣානස්ස ලාභීති වා තතියස්ස ඣානස්ස ලාභීති වා චතුත්ථස්ස ඣානස්ස ලාභීති වා ආකාසානඤ්චායතනසමාපත්තියා ලාභීති වා විඤ්ඤාණඤ්චායතනසමාපත්තියා ලාභීති වා ආකිඤ්චඤ්ඤායතනසමාපත්තියා ලාභීති වා නෙවසඤ්ඤානාසඤ්ඤායතනසමාපත්තියා ලාභීති වා පාවදති කථෙති භණති දීපයති වොහරතීති ‘අනානුපුට්ඨොව පරෙසං පාවා’."
                    }
                ],
                "footnotes": [
                    {
                        "type": "footnote",
                        "text": "1. නපි පස්සං න නිපාතෙස්සං - සීමු. I."
                    },
                    {
                        "type": "footnote",
                        "text": "2. අඩ්ඪා - මඡසං"
                    },
                    {
                        "type": "footnote",
                        "text": "3. කුඩ්ඪා - සීමු. I.,"
                    },
                    {
                        "type": "footnote",
                        "text": "4. ඵුසයිස්සාමි - ස්යා."
                    },
                    {
                        "type": "footnote",
                        "text": "5. ජතු - මු. II. ජාතු - ස්යා මඡසං."
                    },
                    {
                        "type": "footnote",
                        "text": "a. ථෙරගාථාපාළි - පච්චයත්ථෙරගාථා - 3 1 2. මුදිතත්ථෙරගාථා - 4 1 12."
                    },
                    {
                        "type": "footnote",
                        "text": "6. අජ්ඣානෙන - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 96,
            "pali": {
                "entries": [
                    {
                        "type": "paragraph",
                        "text": "**අනරියධම්මං කුසලා තමාහූ**ති - ‘ කුසලා’ති යෙ තෙ ඛන්ධකුසලා ධාතුකුසලා ආයතනකුසලා පටිච්චසමුප්පාදකුසලා සතිපට්ඨානකුසලා සම්මප්පධානකුසලා ඉද්ධිපාදකුසලා ඉන්ද්රියකුසලා බලකුසලා බොජ්ඣඞ්ගකුසලා මග්ගකුසලා ඵලකුසලා නිබ්බානකුසලා; තෙ කුසලා එවමාහංසු: අනරියානං එසො ධම්මො, නෙසො ධම්මො අරියානං, බාලානං එසො ධම්මො, නෙසො ධම්මො පණ්ඩිතානං, අසප්පුරිසානං එසො ධම්මො, නෙසො ධම්මො සප්පුරිසානන්ති එවමාහංසු එවං කථෙන්ති එවං භණන්ති එවං දීපයන්ති එවං වොහරන්තීති - අනරියධම්මං කුසලා තමාහු."
                    },
                    {
                        "type": "paragraph",
                        "text": "**යො ආතුමානං සයමෙව පාවා**ති - ‘ආතුමා’ වුච්චති අත්තා. **සයමෙව පාවා**ති සයමෙව අත්තානං{1} පාවදති: අහමස්මි සීලසම්පන්නොති වා වතසම්පන්නොති වා සීලබ්බතසම්පන්නොති වා, ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා සිප්පායතනෙන වා විජ්ජාට්ඨානෙන වා සුතෙන වා පටිභාණෙන වා අඤ්ඤතරඤ්ඤතරෙන වා වත්ථුනා, උච්චාකුලා පබ්බජිතොති වා මහාකුලා පබ්බජිතොති වා මහාභොගකුලා පබ්බජිතොති වා උළාරභොගකුලා පබ්බජිතොති වා, ඤාතො යසස්සී සගහට්ඨපබ්බජිතානන්ති වා, ලාභීම්හි චීවරපිණ්ඩපාතසෙනාසනගිලානප්පච්චයභෙසජ්ජපරික්ඛාරානන්ති වා, සුත්තන්තිකොති වා විනයධරොති වා ධම්මකථිකොති වා ආරඤ්ඤිකොති වා පිණ්ඩපාතිකොති වා පංසුකූලිකොති වා තෙචීවරිකොති වා සපදානචාරිකොති වා ඛලුපච්ඡාභත්තිකොති වා නෙසජ්ජිකොති වා යථාසන්ථතිකොති වා පඨමස්ස ඣානස්ස ලාභීති වා දුතියස්ස ඣානස්ස ලාභීති වා තතියස්ස ඣානස්ස ලාභීති වා චතුත්ථස්ස ඣානස්ස ලාභීති වා ආකාසානඤ්චායතනසමාපත්තියා ලාභීති වා විඤ්ඤාණඤ්චායතනසමාපත්තියා ලාභීති වා ආකිඤ්චඤ්ඤායතනසමාපත්තියා ලාභීති වා නෙවසඤ්ඤානාසඤ්ඤායතනසමාපත්තියා ලාභීති වා පාවදති කථෙති භණති දීපයති වොහරතීති යො ආතුමානං සයමෙව පාවාති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යො අත්තනො සීලවතානි ජන්තු\nඅනානුපුට්ඨොව පරෙසං පාවා,\nඅනරියධම්මං කුසලා තමාහු\nයො ආතුමානං සයමෙව පාවා”ති.",
                        "level": 2
                    },
                    {
                        "type": "heading",
                        "text": "3 - 4",
                        "level": 1
                    },
                    {
                        "type": "gatha",
                        "text": "සන්තො ච භික්ඛු අභිනිබ්බුතත්තො\nඉතිහන්ති{2} සීලෙසු අකත්ථමානො,\nතමරියධම්මං කුසලා වදන්ති\nයස්සුස්සදා නත්ථි කුහිඤ්චි ලොකෙ.",
                        "level": 2
                    },
                    {
                        "type": "paragraph",
                        "text": "**සන්තො ච භික්ඛු අභිනිබ්බුතත්තො**ති - ‘සන්තො’ති රාගස්ස සමිතත්තා සන්තො, දොසස්ස සමිතත්තා සන්තො, මොහස්ස සමිතත්තා සන්තො, කොධස්ස, උපනාහස්ස, මක්ඛස්ස, පලාසස්ස, ඉස්සාය, මච්ඡරියස්ස, මායාය, සාඨෙය්යස්ස, ථම්භස්ස, සාරම්භස්ස, මානස්ස, අතිමානස්ස, මදස්ස, පමාදස්ස, සබ්බකිලෙසානං, සබ්බදුච්චරිතානං, සබ්බසන්තාපානං, සබ්බාකුසලාභිසංඛාරානං සන්තත්තා සමිතත්තා වූපසමිතත්තා විජ්ඣාතත්තා නිබ්බුතත්තා විගතත්තා පටිප්පස්සද්ධත්තා සන්තො උපසන්තො වූපසන්තො නිබ්බුතො පටිප්පස්සද්ධොති - සන්තො; **භික්ඛූ**ති සත්තන්නං ධම්මානං භින්නත්තා භික්ඛු: සක්කායදිට්ඨි භින්නා හොති, විචිකිච්ඡා භින්නා හොති, සීලබ්බතරාමාසො භින්නො හොති, රාගො භින්නො හොති, දොසො භින්නො හොති, මොහො භින්නො හොති, මානො භින්නො හොති, භින්නාස්ස හොන්ති පාපකා අකුසලා ධම්මා සංකිලෙසිකා පොනොභවිකා සදරා{3} දුක්ඛවිපාකා ආයතිං ජාතිජරාමරණියා."
                    }
                ],
                "footnotes": [
                    {
                        "type": "footnote",
                        "text": "1. අත්තං - ස"
                    },
                    {
                        "type": "footnote",
                        "text": "2. ඉදහන්ති - සීමු. I."
                    },
                    {
                        "type": "footnote",
                        "text": "3. සද්දරා - ස"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 98,
            "pali": {
                "entries": [
                    {
                        "type": "gatha",
                        "text": "1. “පජ්ජෙන කතෙන අත්තනා (සභියාති භගවා)\nපරිනිබ්බානගතො විතිණ්ණකඞ්ඛො\nවිභවං භවං ච විප්පහාය\nවුසිතවා ඛීණපුනබ්භවො{1} ස භික්ඛූ”ති-{a}",
                        "level": 2
                    },
                    {
                        "type": "unindented",
                        "text": "සන්තො ච භික්ඛු."
                    },
                    {
                        "type": "paragraph",
                        "text": "**අභිනිබ්බුතත්තො**ති - රාගස්ස නිබ්බාපිතත්තා අභිනිබ්බුතත්තො; මොහස්ස නිබ්බාපිතත්තා අභිනිබ්බුතත්තො; කොධස්ස, උපනාහස්ස, මක්ඛස්ස, පලාසස්ස, ඉස්සාය, මච්ඡරියස්ස, මායාය, සාඨෙය්යස්ස, ථම්භස්ස, සාරම්භස්ස, මානස්ස, අතිමානස්ස, මදස්ස, පමාදස්ස, සබ්බකිලෙසානං, සබ්බදුච්චරිතානං, සබ්බදරථානං, සබ්බපරිළාහානං, සබ්බසන්තාපානං, සබ්බාකුසලාභිසඞ්කාරානං නිබ්බාපිතත්තා අභිනිබ්බුතත්තොති ‘සන්තො ච භික්ඛු අභිනිබ්බුතත්තො.’"
                    },
                    {
                        "type": "paragraph",
                        "text": "**ඉතිහන්ති{2} සීලෙසු අකත්ථමානො**ති - ‘ඉතිහ’න්ති පදසන්ධි පදසංසග්ගො පදපාරිපූරි. අක්ඛරසමවායො ව්යඤ්ජනසිලිට්ඨතා පදානුපුබ්බතාපෙතං{3} ඉතිහන්ති. **සීලෙසු අකත්ථමානො**ති ඉධෙකච්චො කත්ථි හොති විකත්ථි;{4} සො කත්ථති ‘අහමස්මි සීලසම්පන්නො’ති වා ‘වතසම්පන්නො’ති වා ‘සීලබ්බතසම්පන්නො’ති වා, ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා -පෙ- නෙවසඤ්ඤානාසඤ්ඤායතනසමාපත්තියා ලාභීති වා කත්ථති විකත්ථති, එවං න කත්ථති න විකත්ථති, කත්ථනා ආරතො විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘ඉතිහන්ති සීලෙසු අකත්ථමානො’"
                    },
                    {
                        "type": "paragraph",
                        "text": "**තමරියධම්මං කුසලා වදන්තී**ති - ‘කුසලා’ති යෙ තෙ ඛන්ධකුසලා ධාතුකුසලා ආයතනකුසලා පටිච්චසමුප්පාදකුසලා සතිපට්ඨානකුසලා සම්මප්පධානකුසලා ඉද්ධිපාදකුසලා ඉන්ද්රියකුසලා බලකුසලා බොජ්ඣඞ්ගකුසලා මග්ගකුසලා ඵලකුසලා නිබ්බානකුසලා, තෙ කුසලා එවං වදන්ති: ‘අරියානං එසො ධම්මො; නෙසො ධම්මො අනරියානං. පණ්ඩිතානං එසො ධම්මො; නෙසො ධම්මො බාලානං. සප්පුරිසානං එසො ධම්මො; නෙසො ධම්මො අසප්පුරිසානන්ති එවං වදන්ති, එවං කථෙන්ති, එවං භණන්ති, එවං දීපයන්ති, එවං වොහරන්තීති ‘තමරියධම්මං කුසලා වදන්ති.’"
                    }
                ],
                "footnotes": [
                    {
                        "type": "footnote",
                        "text": "1. ඛීණා පුනබ්භවො - සීමු. I."
                    },
                    {
                        "type": "footnote",
                        "text": "2. ඉදහං - පු"
                    },
                    {
                        "type": "footnote",
                        "text": "3. පදානුපුබ්බතානාමෙතං - සීමු. I."
                    },
                    {
                        "type": "footnote",
                        "text": "4. කත්ථිකො හොති විකත්ථිකො - සී.මු. II. "
                    },
                    {
                        "type": "footnote",
                        "text": "a. සුත්තනිපාත - සඟියසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 100,
            "pali": {
                "entries": [
                    {
                        "type": "paragraph",
                        "text": "**යස්සුස්සදා නත්ථි කුහිඤ්චි ලොකෙති** - ‘යස්සා’ති අරහතො ඛීණාසවස්ස; **උස්සදා**ති සත්තුස්සදා: රාගුස්සදො දොසුස්සදො මොහුස්සදො මානුස්සදො දිට්ඨුස්සදො කිලෙසුස්සදො කම්මුස්සදො. තස්සිමෙ උස්සදා නත්ථි න සංවිජ්ජන්ති නූපලබ්භන්ති පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා; **කුහිඤ්චී**ති - කුහිඤ්චි කිම්හිචි කත්ථචි අජ්ඣත්තං වා බහිද්ධා වා අජ්ඣත්තබහිද්ධා වා; **ලොකෙ**ති - අපායලොකෙ මනුස්සලොකෙ දෙවලොකෙ ඛන්ධලොකෙ ආයතනලොකෙති ‘යස්සුස්සදා නත්ථි කුහිඤ්චි ලොකෙ’ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සන්තො ච භික්ඛු අභිනිබ්බුතත්තො\nඉතිහන්ති සීලෙසු අකත්ථමානො,\nතමරියධම්මං කුසලා වදන්ති\nයස්සුස්සදා නත්ථි කුහිඤ්චි ලොකෙ”ති.",
                        "level": 2
                    },
                    {
                        "type": "heading",
                        "text": "3 - 5",
                        "level": 1
                    },
                    {
                        "type": "gatha",
                        "text": "පකප්පිතා සඞ්ඛතා යස්ස ධම්මා\nපුරෙක්ඛතා සන්ති අවෙවදාතා,{1}\nයදත්තනී පස්සති ආනිසංසං\nතන්නිස්සිතො කුප්පපටිච්චසන්තිං{2}.",
                        "level": 2
                    },
                    {
                        "type": "paragraph",
                        "text": "**පකප්පිතා සඞ්ඛතා යස්ස ධම්මා**ති - ‘පකප්පනා’ති ද්වෙ පකප්පනා: තණ්හාපකප්පනා ච දිට්ඨිපකප්පනා ච -පෙ- අයං තණ්හාපකප්පනා -පෙ- අයං දිට්ඨිපකප්පනා, ඉමා ද්වෙ පකප්පනා. **සඞ්ඛතා**ති - සඞ්ඛතා විසඞ්ඛතා අභිසඞ්ඛතා සණ්ඨාපිතා’තිපි සඞ්ඛතා, අථ වා අනිච්චා සඞ්ඛතා පටිච්චසමුප්පන්නා ඛයධම්මා වයධම්මා විරාගධම්මා නිරොධධම්මාතිපි සඞ්ඛතා; **යස්සා**ති - දිට්ඨිගතිකස්ස; **ධම්මා** වුච්චන්ති ද්වාසට්ඨිදිට්ඨිගතානීති ‘පකප්පිතා සඞ්ඛතා යස්ස ධම්මා.’"
                    },
                    {
                        "type": "paragraph",
                        "text": "**පුරෙක්ඛතා සන්ති අවෙවදාතා**ති - ‘පුරෙක්ඛතා’{3} ති ද්වෙ පුරෙක්ඛාරා: තණ්හාපුරෙක්ඛාරො ච දිට්ඨිපුරෙක්ඛාරො ච -පෙ- අයං තණ්හා පුරෙක්ඛාරො. -පෙ- අයං දිට්ඨිපුරෙක්ඛාරො. තස්ස තණ්හාපුරෙක්ඛාරො අප්පහීනො දිට්ඨිපුරෙක්ඛාරො අප්පටිනිස්සට්ඨො. තස්ස තණ්හාපුරෙක්ඛාරස්ස අප්පහීනත්තා දිට්ඨිපුරෙක්ඛාරස්ස අප්පටිනිස්සට්ඨත්තා සො තණ්හං වා දිට්ඨිං වා පුරතො කත්වා චරති, තණ්හාධජො තණ්හාකෙතු තණ්හාධිපතෙය්යො, දිට්ඨිධජො දිට්ඨිකෙතු දිට්ඨාධිපතෙය්යො, තණ්හාය වා දිට්ඨියා වා පරිවාරිතො චරතීති පුරෙක්ඛතා; **සන්තී**ති සන්ති සංවිජ්ජන්ති අත්ථි උපලබ්භන්ති; **අවෙවදාතා**ති අවෙවදාතා අවොදාතා අපරිසුද්ධා සංකිලිට්ඨා සංකිලෙසිකාති ‘පුරෙක්ඛතා සන්ති අවෙවදාතා. ‘"
                    }
                ],
                "footnotes": [
                    {
                        "type": "footnote",
                        "text": "1. අවිවදාතා - සු. PTS"
                    },
                    {
                        "type": "footnote",
                        "text": "2. සන්ති - සීමු. I.,"
                    },
                    {
                        "type": "footnote",
                        "text": "3. පුරෙක්ඛාරා - කත්ථචි."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 102,
            "pali": {
                "entries": [
                    {
                        "type": "paragraph",
                        "text": "**යදත්තනි පස්සති ආනිසංස**න්ති ‘ යදත්තනී’ති යං අත්තනි; අත්තා වුච්චති දිට්ඨිගතං. අත්තනො දිට්ඨියා ද්වෙ ආනිසංසෙ පස්සති: දිට්ඨධම්මිකඤ්ච ආනිසංසං සම්පරායිකඤ්ච ආනිසංසං. කතමො දිට්ඨියා දිට්ඨධම්මිකො ආනිසංසො? යංදිට්ඨිකො සත්ථා හොති, තංදිට්ඨිකා සාවකා හොන්ති. තංදිට්ඨිකං සත්ථාරං සාවකා සක්කරොන්ති ගරුකරොන්ති මානෙන්ති පූජෙන්ති අපචිතිං කරොන්ති ලභති ච තතො නිදානං චීවරපිණ්ඩපාතසෙනාසනගිලානපච්චයභෙසජ්ජපරික්ඛාරං. අයං දිට්ඨියා දිට්ඨධම්මිකො ආනිසංසො. කතමො දිට්ඨියා සම්පරායිකො ආනිසංසො? අයං දිට්ඨි අලං නාගත්තාය වා සුපණ්ණත්තාය වා යක්ඛත්තාය වා අසුරත්තාය වා ගන්ධබ්බත්තාය වා මහාරාජත්තාය වා ඉන්දත්තාය වා බ්රහ්මත්තාය වා දෙවත්තාය වා, අයං දිට්ඨි අලං සුද්ධියා විසුද්ධියා පරිසුද්ධියා මුත්තියා විමුත්තියා පරිමුත්තියා, ඉමාය දිට්ඨියා සුජ්ඣන්ති විසුජ්ඣන්ති පරිසුජ්ඣන්ති මුච්චන්ති විමුච්චන්ති පරිමුච්චන්ති; ඉමාය දිට්ඨියා සුජ්ඣිස්සාමි විසුජ්ඣිස්සාමි පරිසුජ්ඣිස්සාමි මුච්චිස්සාමි විමුච්චිස්සාමි පරිමුච්චිස්සාමීති ආයතිං ඵලපාටිකඞ්ඛී හොති. අයං දිට්ඨියා සම්පරායිකො ආනිසංසො. අත්තනො දිට්ඨියා ඉමෙ ද්වෙ ආනිසංසෙ පස්සති දක්ඛති ඔලොකෙති නිජ්ඣායති උපපරික්ඛතීති ‘යදත්තනි පස්සති ආනිසංසං’."
                    },
                    {
                        "type": "paragraph",
                        "text": "**තංනිස්සිතො කුප්පපටිච්චසන්ති**න්ති - තිස්සො සන්තියො: අච්චන්තසන්ති තදඞ්ගසන්ති සම්මුතිසන්ති.{1} කතමා අච්චන්තසන්ති? අච්චන්තසන්ති වුච්චති අමතං නිබ්බානං යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. අයං අච්චන්තසන්ති. කතමා තදඞ්ගසන්ති? පඨමජ්ඣානං සමාපන්නස්ස නීවරණා සන්තා හොන්ති, දුතියජ්ඣානං සමාපන්නස්ස විතක්කවිචාරා සන්තා හොන්ති, තතියජ්ඣානං සමාපන්නස්ස පීති සන්තා හොති, චතුත්ථජ්ඣානං සමාපන්නස්ස සුඛදුක්ඛා සන්තා හොන්ති, ආකාසානඤ්චායතනං සමාපන්නස්ස රූපසඤ්ඤා පටිඝසඤ්ඤා නානත්තසඤ්ඤා සන්තා හොන්ති, විඤ්ඤාණඤ්චායතනං සමාපන්නස්ස ආකාසානඤ්චායතනසඤ්ඤා සන්තා හොති, ආකිඤ්චඤ්ඤායතනං සමාපන්නස්ස විඤ්ඤාණඤ්චායතනසඤ්ඤා සන්තා හොති නෙවසඤ්ඤානාසඤ්ඤායතනං සමාපන්නස්ස ආකිඤ්චඤ්ඤායතනසඤ්ඤා සන්තා හොති, අයං තදඞ්ගසන්ති. කතමා සම්මුතිසන්ති? සම්මුතිසන්ති{2} වුච්චන්ති ද්වාසට්ඨි දිට්ඨිගතානි, (ඉමා) දිට්ඨිසන්තියො. අපි ච සම්මුතිසන්ති ඉමස්මිං අත්ථෙ අධිප්පෙතා සන්තීති. **තං නිස්සිතො** **කුප්පපටිච්ච සන්ති**න්ති - කුප්පසන්තිං පකුප්පසන්තිං එරිතසන්තිං{3} සමෙරිතසන්තිං චලිතසන්තිං ඝට්ටිතසන්තිං කප්පිතසන්තිං පකප්පිතසන්තිං අනිච්චං සඞ්ඛතං{4} පටිච්චසමුප්පන්නං ඛයධම්මං වයධම්මං විරාගධම්මං නිරොධධම්මං, සන්තිං නිස්සිතො අස්සිතො අල්ලීනො උපගතො අජ්ඣොසිතො අධිමුත්තොති තන්නිස්සිතො කුප්පපටිච්චසන්තිං’."
                    }
                ],
                "footnotes": [
                    {
                        "type": "footnote",
                        "text": "1. සම්මතිසන්ති - ස්යා."
                    },
                    {
                        "type": "footnote",
                        "text": "2. සම්මුති සන්තියො - සීමු. II."
                    },
                    {
                        "type": "footnote",
                        "text": "3. පරිතසන්ති - ස."
                    },
                    {
                        "type": "footnote",
                        "text": "4. අසඞ්ඛතං - සීමු. 1."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 104,
            "pali": {
                "entries": [
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පකප්පිතා සඞ්ඛතා යස්ස ධම්මා\nපුරෙක්ඛතා සන්ති අවෙවදාතා,\nයදත්තනී පස්සති ආනිසංසං\nතන්නිස්සිතො කුප්පපටිච්චසන්ති” න්ති.",
                        "level": 2
                    },
                    {
                        "type": "heading",
                        "text": "3 - 6",
                        "level": 1
                    },
                    {
                        "type": "gatha",
                        "text": "දිට්ඨිනිවෙසා න හි ස්වාතිවත්තා{1}\nධම්මෙසු නිච්ඡෙය්ය සමුග්ගහීතං,\nතස්මා නරො තෙසු නිවෙසනෙසු\nනිරස්සති{2} ආදියතිච්ච{3} ධම්මං.",
                        "level": 2
                    },
                    {
                        "type": "paragraph",
                        "text": "**දිට්ඨිනිවෙසා න හි ස්වාතිවත්තා**ති - ‘දිට්ඨිනිවෙසා’ති ‘සස්සතො ලොකො, ඉදමෙව සච්චං, මොඝමඤ්ඤ’න්ති අභිනිවෙසපරාමාසො දිට්ඨිනිවෙසනං. ‘අසස්සතො ලොකො, අන්තවා ලොකො, අනන්තවා ලොකො, තං ජීවං තං සරීරං, අඤ්ඤං ජීවං අඤ්ඤං සරීරං, හොති තථාගතො පරම්මරණා, න හොති තථාගතො පරම්මරණා, හොති ච න ච හොති තථාගතො පරම්මරණා, නෙව හොති න න හොති තථාගතො පරම්මරණා, ඉදමෙව සච්චං, මොඝමඤ්ඤ’න්ති අභිනිවෙසපරාමාසො දිට්ඨිනිවෙසනන්ති දිට්ඨිනිවෙසා; **න හි ස්වාතිවත්තා**ති - දිට්ඨිනිවෙසා න හි ස්වාතිවත්තා,{1} දුරතිවත්තා දුත්තරා දුප්පතරා දුස්සමතික්කමා දුබ්බීතිවත්තාති ‘දිට්ඨිනිවෙසා න හි ස්වාතිවත්තා.’"
                    },
                    {
                        "type": "paragraph",
                        "text": "**ධම්මෙසු නිච්ඡෙය්ය සමුග්ගහීත**න්ති - ‘ධම්මෙසූ’ති ද්වාසට්ඨි දිට්ඨිගතෙසු; **නිච්ඡෙය්යා**ති නිච්ඡිනිත්වා විනිච්ඡිනිත්වා{4} විචිනිත්වා පවිචිනිත්වා තුලයිත්වා තීරයිත්වා විභාවයිත්වා විභූතං කත්වා; **සමුග්ගහීත**න්ති නිවෙසනෙසු ඔධිග්ගාහො බිලග්ගාහො වරග්ගාහො කොට්ඨාසග්ගාහො උච්චයග්ගාහො සමුච්චයග්ගාහො, ඉදං සච්චං තච්ඡං තථං භූතං යථාසභාවං{5} අවිපරීතං ගහිතං පරාමට්ඨං අභිනිවිට්ඨං අජ්ඣොසිතං අධිමුත්තන්ති - ධම්මෙසු නිච්ඡෙය්ය සමුග්ගහීතං."
                    },
                    {
                        "type": "paragraph",
                        "text": "**තස්මා නරො තෙසු නිවෙසනෙසූ**ති - ‘තස්මා’ති - තස්මා තංකාරණා තංහෙතු තප්පච්චයා තන්නිදානා; **නරො**ති සත්තො නරො මානවො පොසො පුග්ගලො ජීවො ජාගූ{6} ජන්තු ඉන්දගු හින්දගු මනුජො; **තෙසු** **නිවෙසනෙසූ**ති - තෙසු දිට්ඨිනිවෙසනෙසූති ‘තස්මා නරො තෙසු නිවෙසනෙසු.’"
                    }
                ],
                "footnotes": [
                    {
                        "type": "footnote",
                        "text": "1. සමාතිවත්තා - සීමු. I. මඡසං. ස."
                    },
                    {
                        "type": "footnote",
                        "text": "2. නිදස්සති - ස්යා. PTS"
                    },
                    {
                        "type": "footnote",
                        "text": "3. ආදියති ච. PTS"
                    },
                    {
                        "type": "footnote",
                        "text": "4. නිචිනිත්වා විච්ඡිනිත්වා ‘තිපි පාඨො."
                    },
                    {
                        "type": "footnote",
                        "text": "5. යථාවං - ස."
                    },
                    {
                        "type": "footnote",
                        "text": "6. ජතු - සීමු. II. ජාතු - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 106,
            "pali": {
                "entries": [
                    {
                        "type": "paragraph",
                        "text": "**නිරස්සති{1} ආදියතිච්ච{2} ධම්ම**න්ති - ‘නිරස්සතී’ති ද්වීහි කාරණෙහි නිරස්සති: පරවිච්ඡින්දනාය වා නිරස්සති, අනභිසම්භුණන්තො වා නිරස්සති. කථං පරවිච්ඡින්දනාය වා නිරස්සති? පරො විච්ඡින්දෙති, සො සත්ථා න සබ්බඤ්ඤූ, ධම්මො න ස්වාක්ඛාතො, ගණො න සුපටිපන්නො, දිට්ඨි න භද්දිකා පටිපදා න සුපඤ්ඤත්තා, මග්ගො න නිය්යානිකො, නත්ථෙත්ථ{3} සුද්ධි වා විසුද්ධි වා පරිසුද්ධි වා මුත්ති වා විමුත්ති වා පරිමුත්ති වා, නත්ථෙත්ථ සුජ්ඣන්ති වා විසුජ්ඣන්ති වා පරිසුජ්ඣන්ති වා මුච්චන්ති වා විමුච්චන්ති වා පරිමුච්චන්ති වා, හීනා නිහීනා ඔමකා ලාමකා ඡත්තකා{4} පරිත්තාති එවං පරො විච්ඡින්දෙති. එවං විච්ඡින්දියමානො සත්ථාරං නිරස්සති, ධම්මක්ඛානං නිරස්සති, ගණං නිරස්සති, දිට්ඨිං නිරස්සති, පටිපදං නිරස්සති, ධම්මක්ඛානං නිරස්සති, ගණං නිරස්සති, දිට්ඨිං නිරස්සති, පටිපදං නිරස්සති, මග්ගං නිරස්සති, එවං පරවිච්ඡින්දනාය නිරස්සති. කථං අනභිසම්භුණන්තො නිරස්සති? සීලං අනභිසම්භුණන්තො සීලං නිරස්සති, වතං අනභිසම්භුණන්තො වතං නිරස්සති, සීලබ්බතං අනභිසම්භුණන්තො සීලබ්බතං නිරස්සති. **ආදියතිච්ච ධම්ම**න්ති - සත්ථාරං ගණ්හාති, ධම්මක්ඛානං ගණ්හාති, ගණං ගණ්හාති දිට්ඨිං ගණ්හාති, පටිපදං ගණ්හාති, මග්ගං ගණ්හාති පරාමසති අභිනිවිසතීති ‘නිරස්සති ආදියතිච්ච ධම්මං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“දිට්ඨිනිවෙසා න හි ස්වාතිවත්තා\nධම්මෙසු නිච්ඡෙය්ය සමුග්ගහීතං,\nතස්මා නරො තෙසු නිවෙසනෙසු\nනිරස්සතී{1} ආදියතිච්ච{2} ධම්ම”න්ති.",
                        "level": 2
                    },
                    {
                        "type": "heading",
                        "text": "3 - 7",
                        "level": 1
                    },
                    {
                        "type": "gatha",
                        "text": "ධොනස්ස හි නත්ථි කුහිඤ්ච ලොකෙ\nපකප්පිතා දිට්ඨි භවාභවෙසු,\nමායඤ්ච මානඤ්ච පහාය ධොනො\nස කෙන ගච්ඡෙය්ය අනූපයො සො.",
                        "level": 2
                    },
                    {
                        "type": "paragraph",
                        "text": "**ධොනස්ස හි නත්ථි කුහිඤ්චි ලොකෙ පකප්පිතා දිට්ඨි භවාභවෙසූ**ති ‘ධොනො’ති ධොනා වුච්චති පඤ්ඤා, යා පඤ්ඤා පජානනා විචයො පවිචයො ධම්මවිචයො සල්ලක්ඛණා උපලක්ඛණා පච්චුපලක්ඛණා පණ්ඩිච්චං කොසල්ලං නෙපුඤ්ඤං වෙභව්යා චින්තා උපපරික්ඛා භූරී මෙධා පරිණායිකා විපස්සනා සම්පජඤ්ඤං පතොදො පඤ්ඤා පඤ්ඤින්ද්රියං පඤ්ඤාබලං පඤ්ඤාසත්ථං පඤ්ඤාපාසාදො පඤ්ඤාආලොකො පඤ්ඤාඔභාසො පඤ්ඤාරතනං අමොහො ධම්මවිචයො සම්මාදිට්ඨි.{a} කිං කාරණා ධොනා වුච්චති පඤ්ඤා?"
                    }
                ],
                "footnotes": [
                    {
                        "type": "footnote",
                        "text": "1. නිදස්සති - ස්යා, PTS."
                    },
                    {
                        "type": "footnote",
                        "text": "2. ආදියතිච PTS."
                    },
                    {
                        "type": "footnote",
                        "text": "3. න තත්ථ - ස්යා. PTS"
                    },
                    {
                        "type": "footnote",
                        "text": "4. ජතුක්කා - සීමු. II. PTS"
                    },
                    {
                        "type": "footnote",
                        "text": "a. ධම්මසඞ්ගණි චිත්තුප්පාදකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 108,
            "pali": {
                "entries": [
                    {
                        "type": "paragraph",
                        "text": "තාය{1} පඤ්ඤාය කායදුච්චරිතං ධුතඤ්ච ධොතඤ්ච සන්ධොතඤ්ච නිද්ධොතඤ්ච, වචීදුච්චරිතං -පෙ- මනොදුච්චරිතං ධුතඤ්ච ධොතඤ්ච සන්ධොතඤ්ච නිද්ධොතඤ්ච, රාගො ධුතො ච ධොතො ච සන්ධොතො ච නිද්ධොතො ච, දොසො - මොහො - කොධො - උපනාහො - මක්ඛො - පලාසො ධුතො ච ධොතො ච සන්ධොතො ච නිද්ධොතො ච, ඉස්සා ධුතා ච ධොතා ච සන්ධොතා ච නිද්ධොතා ච, සාඨෙය්යං ධුතඤ්ච ධොතඤ්ච සන්ධොතඤ්ච නිද්ධොතඤ්ච, ථම්භො ධුතො ච ධොතො ච සන්ධොතො ච නිද්ධොතො ච, සාරම්භො - මානො - අතිමානො - මදො - පමාදො ධුතො ච ධොතො ච සන්ධොතො ච නිද්ධොතො ච, සබ්බෙ කිලෙසා - සබ්බෙ දුච්චරිතා - සබ්බෙ දරථා - සබ්බෙ පරිළාහා - සබ්බෙ සන්තාපා - සබ්බාකුසලාභිසඞ්ඛාරා ධුතා ච ධොතා ච සන්ධොතා ච නිද්ධොතා ච. තංකාරණා ධොනා වුච්චති පඤ්ඤා. අථ වා සම්මාදිට්ඨියා මිච්ඡාදිට්ඨි ධුතා ච ධොතා ච සන්ධොතා ච නිද්ධොතා ච, සම්මාසඞ්කප්පෙන මිච්ඡාසඞ්කප්පො ධුතො ච ධොතො ච සන්ධොතො ච නිද්ධොතො ච, සම්මාවාචාය මිච්ඡාවාචා ධුතා ච ධොතා ච සන්ධොතා ච නිද්ධොතා ච, සම්මාසඞ්කප්පෙන මිච්ඡාසඞ්කප්පො ධුතො ච ධොතො ච සන්ධොතො ච නිද්ධොතො ච, සම්මාවාචාය මිච්ඡාවාචා ධුතා ච -පෙ- සම්මාකම්මන්තෙන මිච්ඡාකම්මන්තො ධුතො ච - සම්මාආජීවෙන මිච්ඡාආජීවො ධුතො ච සම්මාවායාමෙන මිච්ඡාවායාමො ධුතො ච සම්මාසතියා මිච්ඡාසති ධුතා ච - සම්මාසමාධිනා මිච්ඡාසමාධි ධුතො ච ධොතො ච සන්ධොතො ච නිද්ධොතො ච සම්මාඤාණෙන මිච්ඡාඤාණං ධුතඤ්ච - සම්මාවිමුත්තියා මිච්ඡාවිමුත්ති ධුතා ච ධොතා ච සන්ධොතා ච නිද්ධොතා ච. අථ වා අරියෙන අට්ඨඞ්ගිකෙන මග්ගෙන සබ්බෙ කිලෙසා සබ්බෙ දුච්චරිතා සබ්බෙ දරථා සබ්බෙ පරිළාහා සබ්බෙ සන්තාපා සබ්බාකුසලාභිසඞ්ඛාරා ධුතා ච ධොතා ච සන්ධොතා ච නිද්ධොතා ච. අරහා ඉමෙහි ධොනියෙහි{2} ධම්මෙහි උපෙතො සමුපෙතො උපගතො සමුපගතො උපපන්නො සමුපපන්නො සමන්නාගතො, තස්මා අරහා ධොනො. සො ධුතරාගො ධුතපාපො ධුතකිලෙසො ධුතපරිළාහොති ‘ධොනො.’"
                    },
                    {
                        "type": "paragraph",
                        "text": "**කුහිඤ්චී**ති - කුහිඤ්චි කිම්හිචි කත්ථචි අජ්ඣත්තං වා බහිද්ධා වා අජ්ඣත්තබහිද්ධා වා; **ලොකෙ**ති - අපායලොකෙ -පෙ- ආයතනලොකෙ. **පකප්පිතා**ති{3} - ද්වෙ පකප්පනා: තණ්හාපකප්පනා ච දිට්ඨිපකප්පනා ච -පෙ- අයං දිට්ඨිපකප්පනා. **භවාභවෙසූ**ති - භවාභවෙ කම්මභවෙ පුනබ්භවෙ, කාමභවෙ කම්මභවෙ කාමභවෙ පුනබ්භවෙ, රූපභවෙ කම්මභවෙ රූපභවෙ පුනබ්භවෙ, අරූපභවෙ කම්මභවෙ අරූපභවෙ පුනබ්භවෙ පුනප්පුන{4}භවෙ පුනප්පුනගතියා පුනප්පුනඋප්පත්තියා පුනප්පුනපටිසන්ධියා පුනප්පුනඅත්තභාවාභිනිබ්බත්තියා; “ධොනස්ස හි නත්ථි කුහිඤ්චි ලොකෙ පකප්පිතා දිට්ඨි භවාභවෙසූ”ති - ධොනස්ස කුහිඤ්චි ලොකෙ භවාභවෙසු ච කප්පිතා අභිසංඛතා සණ්ඨපිතා දිට්ඨි නත්ථි න සන්ති න සංවිජ්ජන්ති නූපලබ්භන්ති පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති ‘ධොනස්ස හි නත්ථි කුහිඤ්චි ලොකෙ පකප්පිතා දිට්ඨි භවාභවෙසු."
                    }
                ],
                "footnotes": [
                    {
                        "type": "footnote",
                        "text": "1. යාය - සීමු. I."
                    },
                    {
                        "type": "footnote",
                        "text": "2. ධොනෙයෙහි - සීමු. II. ප ස්යා PTS."
                    },
                    {
                        "type": "footnote",
                        "text": "3. පකප්පනාති - ස්යා."
                    },
                    {
                        "type": "footnote",
                        "text": "4. පුනප්පුනං - ස්යා, ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 110,
            "pali": {
                "entries": [
                    {
                        "type": "paragraph",
                        "text": "**මායඤ්ච මානඤ්ච පහාය ධොනො**ති - මායා වුච්චති වඤ්චනිකා චරියා; ඉධෙකච්චො කායෙන දුච්චරිතං චරිත්වා වාචාය{1} දුච්චරිතං චරිත්වා මනසා දුච්චරිතං චරිත්වා තස්ස පටිච්ඡාදනහෙතු{2} පාපිකං ඉච්ඡං පණිදහති: මා මං ජඤ්ඤාති ඉච්ඡති. මා මං ජඤ්ඤාති සංකප්පෙති. ම මං ජඤ්ඤාති වාචං භාසති. මා මං ජඤ්ඤාති කායෙන පරක්කමති. යා එවරූපා මායා මායාවිතා අච්චයා{3} වඤ්චනා නිකති නිකිරණා{4} පරිහරණා ගූහනා පරිගූහනා ඡාදනා පරිච්ඡාදනා අනුත්තානීකම්මං අනාවීකම්මං වොච්ඡාදනා පාපකිරියා, අයං වුච්චති මායා.{a} **මානො**ති එකවිධෙන මානො: යා චිත්තස්ස උන්නති; දුවිධෙන මානො: අත්තුක්කංසනමානො පරවම්භනමානො; තිවිධෙන මානො: සෙය්යොහමස්මීති මානො සදිසොහමස්මීති මානො හීනොහමස්මීති මානො; චතුබ්බිධෙන මානො: ලාභෙන මානං ජනෙති, යසෙන මානං ජනෙති, පසංසාය මානං ජනෙති, සුඛෙන මානං ජනෙති; පඤ්චවිධෙන මානො: ලාභී’ම්හි මනාපිකානං රූපානන්ති මානං ජනෙති, ලාභී’ම්හි මනාපිකානං සද්දානං - ගන්ධානං - රසානං ඵොට්ඨබ්බානන්ති මානං ජනෙති; ඡබ්බිධෙන මානො: චක්ඛුසම්පදාය මානං ජනෙති, සොතසම්පදාය - ඝානසම්පදාය - ජිව්හාසම්පදාය - කායසම්පදාය - මනොසම්පදාය මානං ජනෙති; සත්තවිධෙන මානො: මානො අතිමානො මානාතිමානො ඔමානො අධිමානො අස්මිමානො මිච්ඡාමානො; අට්ඨවිධෙන මානො: ලාභෙන මානං ජනෙති, අලාභෙන ඔමානං ජනෙති, යසෙන මානං ජනෙති, අයසෙන ඔමානං ජනෙති, පසංසාය මානං ජනෙති, නින්දාය ඔමානං ජනෙති, සුඛෙන මානං ජනෙති, දුක්ඛෙන ඔමානං ජනෙති; නවවිධෙන මානො: සෙය්යස්ස සෙය්යොහමස්මීති මානො, සෙය්යස්ස සදිසොහමස්මීති මානො, සෙය්යස්ස හීනොහමස්මීති මානො, සදිසස්ස සෙය්යොහමස්මීති මානො, සදිසස්ස සදිසොහමස්මීති මානො, සදිසස්ස හීනොහමස්මීති මානො, හීනස්ස සෙය්යොහමස්මීති මානො, හීනස්ස සදිසොහමස්මීති මානො, හීනස්ස හීනොහමස්මීති මානො, දසවිධෙන මානො: ඉධෙකච්චො මානං ජනෙති ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභාණෙන වා අඤ්ඤතරඤ්ඤතරෙන වා වත්ථුනා. යො එවරූපො මානො මඤ්ඤනා මඤ්ඤිතත්තං උන්නති උන්නාමො ධජො සම්පග්ගාහො කෙතුකම්යතා චිත්තස්ස, අයං වුච්චති මානො.{a} “මායඤ්ච මානඤ්ච පහාය ධොනො”ති - ධොනො මායඤ්ච මානඤ්ච පහාය පජහිත්වා විනොදෙත්වා ව්යන්තීකරිත්වා අනභාවං ගමෙත්වාති ‘මායඤ්ච මානඤ්ච පහාය ධොනො.’"
                    }
                ],
                "footnotes": [
                    {
                        "type": "footnote",
                        "text": "1. වචසා - ස්යා."
                    },
                    {
                        "type": "footnote",
                        "text": "2. තප්පටිච්ඡාදනහෙතු - ස."
                    },
                    {
                        "type": "footnote",
                        "text": "3. අච්චසරා - ස්යා. මඡසං"
                    },
                    {
                        "type": "footnote",
                        "text": "4. කිරණා - සීමු. I. "
                    },
                    {
                        "type": "footnote",
                        "text": "a. විභඞ්ගපාළි - ඛුද්දකවත්ථුවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 112,
            "pali": {
                "entries": [
                    {
                        "type": "paragraph",
                        "text": "**ස කෙන ගච්ඡෙය්ය අනුපයො සො**ති - ‘උපයා’ති ද්වෙ උපයා: තණ්හාඋපයො ච දිට්ඨිඋපයො ච -පෙ- අයං තණ්හූපයො. -පෙ- අයං දිට්ඨූපයො. තස්ස තණ්හූපයො පහීනො, දිට්ඨූපයො පටිනිස්සට්ඨො. තණ්හූපයස්ස පහීනත්තා දිට්ඨූපයස්ස පටිනිස්සට්ඨත්තා අනුපයො පුග්ගලො කෙන රාගෙන ගච්ඡෙය්ය? කෙන දොසෙන ගච්ඡෙය්ය? කෙන මොහෙන ගච්ඡෙය්ය? කෙන මානෙන ගච්ඡෙය්ය? කාය දිට්ඨියා ගච්ඡෙය්ය? කෙන උද්ධච්චෙන ගච්ඡෙය්ය? කාය විචිකිච්ඡාය ගච්ඡෙය්ය? කෙහි අනුසයෙහි ගච්ඡෙය්ය? රත්තොති වා දුට්ඨොති වා මූළ්හොති වා විනිබද්ධොති වා පරාමට්ඨොති වා වික්ඛෙපගතොති{1} වා ථාමගතොති වා? තෙ අභිසඞ්ඛාරා පහීනා. අභිසඞ්ඛාරානං පහීණත්තා ගතියා{2} කෙන ගච්ඡෙය්ය නෙරයිකොති වා තිරච්ඡානයොනිකොති වා පෙත්තිවිසයිකොති වා මනුස්සොති වා දෙවොති වා රූපීති වා අරූපීති වා සඤ්ඤීති වා අසඤ්ඤීති වා නෙවසඤ්ඤීනාසඤ්ඤීති වා, සො හෙතු නත්ථි, පච්චයො නත්ථි, කාරණං නත්ථි, යෙන ගච්ඡෙය්යාති ‘ස කෙන ගච්ඡෙය්ය අනූපයො සො. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ධොනස්ස හි නත්ථි කුහිඤ්චි ලොකෙ\nපකප්පිතා දිට්ඨි භවාභවෙසු,\nමායඤ්ච මානඤ්ච පහාය ධොනො\nස කෙන ගච්ඡෙය්ය අනූපයො සො”ති.",
                        "level": 2
                    },
                    {
                        "type": "paragraph",
                        "text": "**3 - 8**"
                    },
                    {
                        "type": "gatha",
                        "text": "උපයො හි ධම්මෙසු උපෙති වාදං\nඅනූපයං කෙන කථං වදෙය්ය\nඅත්තං නිරත්තං න හි තස්ස අත්ථි\nඅධොසි සො දිට්ඨිමිධෙව සබ්බං{3}.",
                        "level": 2
                    },
                    {
                        "type": "paragraph",
                        "text": "**උපයො හි ධම්මෙසු උපෙති වාද**න්ති - ‘උපයො’ති ද්වෙ උපයා: තණ්හූපයො ච දිට්ඨූපයො ච -පෙ- අයං තණ්හූපයො -පෙ- අයං දිට්ඨූපයො. තස්ස තණ්හූපයො අප්පහීනො, දිට්ඨූපයො අප්පටිනිස්සට්ඨො. තණ්හූපයස්ස අප්පහීනත්තා දිට්ඨූපයස්ස අප්පටිනිස්සට්ඨත්තා ධම්මෙසු වාදං උපෙති: රත්තොති වා දුට්ඨොති වා මූළ්හොති වා විනිබද්ධොති වා පරාමට්ඨොති වා වික්ඛෙපගතොති වා අනිට්ඨං ගතොති වා ථාමගතොති වා. තෙ අභිසඞ්ඛාරා අප්පහීනා. අභිසඞ්ඛාරානං අප්පහීනත්තා ගතියා වාදං උපෙති: නෙරයිකොති වා තිරච්ඡානයොනිකොති වා පෙත්තිවිසයිකොති වා මනුස්සොති වා දෙවොති වා රූපීති වා අරූපීති වා සඤ්ඤීති වා අසඤ්ඤීති වා නෙවනඤ්ඤීනාසඤ්ඤීති වා වාදං උපෙති උපගච්ඡති ගණ්හාති පරාමසති අභිනිවිසතීති ‘උපයො හි ධම්මෙසු උපෙති වාදං.’"
                    }
                ],
                "footnotes": [
                    {
                        "type": "footnote",
                        "text": "1. අනිට්ඨගතො - මනුප."
                    },
                    {
                        "type": "footnote",
                        "text": "2. ගතියා පරං - සීමු. I. ගතියො - සීමු. II."
                    },
                    {
                        "type": "footnote",
                        "text": "3. සබ්බා - සීමු I. ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 114,
            "pali": {
                "entries": [
                    {
                        "type": "paragraph",
                        "text": "**අනූපයං කෙන කථං වදෙය්යා**ති - ‘උපයාති’ ද්වෙ උපයා: තණ්හූපයො ච දිට්ඨූපයො ච -පෙ-"
                    },
                    {
                        "type": "paragraph",
                        "text": "අයං තණ්හූපයො -පෙ- අයං දිට්ඨූපයො. තස්ස තණ්හූපයො පහීනො දිට්ඨූපයො පටිනිස්සට්ඨො. තණ්හූපයස්ස පහීනත්තා දිට්ඨූපයස්ස පටිනිස්සට්ඨත්තා අනූපයං පුග්ගලං කෙන රාගෙන වදෙය්ය? කෙන දොසෙන වදෙය්ය? කෙන මොහෙන වදෙය්ය? කෙන මානෙන වදෙය්ය? කාය දිට්ඨියා වදෙය්ය? කෙන උද්ධච්චෙන වදෙය්ය? කාය විචිකිච්ඡාය වදෙය්ය? කෙහි අනුසයෙහි වදෙය්ය රත්තොති වා දුට්ඨොති වා මූළ්හොති වා විනිබද්ධොති වා පරාමට්ඨොති වා වික්ඛෙපගතොති වා අනිට්ඨං ගතොති{1} වා ථාමගතොති වා? තෙ අභිසඞ්ඛාරා පහීනා. අභිසඞ්ඛාරානං පහීනත්තා ගතියා{2} කෙන වදෙය්ය නෙරයිකොති වා -පෙ- නෙවසඤ්ඤීනාසඤ්ඤීති වා? සො හෙතු නත්ථි, පච්චයො නත්ථි, කාරණං නත්ථි, යෙන{3} වදෙය්ය කථෙය්ය භණෙය්ය දීපයෙය්ය වොහරෙය්යා ති ‘අනූපයං කෙන කථං වදෙය්ය.’"
                    },
                    {
                        "type": "paragraph",
                        "text": "**අත්තං නිරත්තං න හි තස්ස අත්ථි**ති - ‘අත්තා’ති සස්සතදිට්ඨි{4} නත්ථි; **නිරත්තා**ති - මුඤ්චිතබ්බං නත්ථි. යස්සත්ථි ගහිතං, තස්සත්ථි මුඤ්චිතබ්බං; යස්සත්ථි මුඤ්චිතබ්බං, තස්සත්ථි ගහිතං; ගහණ{5}මුඤ්චනා සමතික්කන්තො{6} අරහා වුද්ධිපරිහානිවීතිවත්තො. සො වුත්ථවාසො චිණ්ණචරණො ගතද්ධො ගතදිසො. ජාතිමරණසංසාරො නත්ථි තස්ස පුනබ්භවොති ‘අත්තං නිරත්තං න හි තස්ස අත්ථි. ‘"
                    },
                    {
                        "type": "paragraph",
                        "text": "**අධොසි සො දිට්ඨිමිධෙව සබ්බ**න්ති - තස්ස ද්වාසට්ඨි දිට්ඨිගතානි පහීනානි සමුච්ඡින්නානි වුපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි. සො සබ්බං දිට්ඨිගතං ඉධෙව අධොසි ධුනි{7} සන්ධුනි නිද්ධුනි පජහි විනොදෙසි ව්යන්තිං අකාසි අනභාවං ගමෙසීති ‘අධොසි සො දිට්ඨිමිධෙව සබ්බ’න්ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“උපයො හි ධම්මෙසු උපෙති වාදං\nඅනූපයං කෙන කථං වදෙය්ය,\nඅත්තං නිරත්තං න හි තස්ස අත්ථි\nඅධොසි සො දිට්ඨිමිධෙව සබ්බ”න්ති.",
                        "level": 2
                    },
                    {
                        "type": "centered",
                        "text": "දුට්ඨට්ඨකසුත්තනිද්දෙසො තතියො.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. අනිට්ඨාගතො - මනුප."
                    },
                    {
                        "type": "footnote",
                        "text": "2. ගතියා පරං - සීමු."
                    },
                    {
                        "type": "footnote",
                        "text": "1 ගතියො - සීමු. II."
                    },
                    {
                        "type": "footnote",
                        "text": "3. කෙන - සීමු. I."
                    },
                    {
                        "type": "footnote",
                        "text": "4. අත්තානු දිට්ඨි - මු."
                    },
                    {
                        "type": "footnote",
                        "text": "1 මඡසං."
                    },
                    {
                        "type": "footnote",
                        "text": "5. ගහණං - සීමු. I. මඡසං"
                    },
                    {
                        "type": "footnote",
                        "text": "6. සමතික්කමන්තො - මනුප."
                    },
                    {
                        "type": "footnote",
                        "text": "7. දිට්ඨි ධුනි - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 116,
            "pali": {
                "entries": [
                    {
                        "type": "centered",
                        "text": "4.",
                        "level": 2
                    },
                    {
                        "type": "heading",
                        "text": "සුද්ධට්ඨකසුත්තනිද්දෙසො",
                        "level": 2
                    },
                    {
                        "type": "paragraph",
                        "text": "අථ සුද්ධට්ඨකසුත්තනිද්දෙසො වුච්චති{*}"
                    },
                    {
                        "type": "heading",
                        "text": "4 - 1",
                        "level": 1
                    },
                    {
                        "type": "gatha",
                        "text": "පස්සාමි සුද්ධං පරමං අරොගං\nදිට්ඨෙන සංද්ධිසු නරස්ස හොති,\nඑවාභිජානං{1} පරමන්ති ඤත්වා\nසුද්ධානුපස්සී පච්චෙති ඤාණං.",
                        "level": 2
                    },
                    {
                        "type": "paragraph",
                        "text": "**පස්සාමි සුද්ධං පරමං ආරොග**න්ති - ‘පස්සාමි සුද්ධ’න්ති පස්සාමි සුද්ධං, දක්ඛාමි සුද්ධං, ඔලොකෙමි සුද්ධං, නිජ්ඣායාමි සුද්ධං, උපපරික්ඛාමි සුද්ධං; **පරමං අරොග**න්ති - පරමං ආරොග්යප්පත්තං{2} ඛෙමප්පත්තං තාණප්පත්තං ලෙනප්පත්තං සරණප්පත්තං අභයප්පත්තං අච්චුතප්පත්තං නිබ්බානප්පත්තන්ති ‘පස්සාමි සුද්ධං පරමං අරොගං.’"
                    },
                    {
                        "type": "paragraph",
                        "text": "**දිට්ඨෙන සංසුද්ධි නරස්ස හොතී**ති - චක්ඛුවිඤ්ඤානෙන{3} රූපදස්සනෙන නරස්ස සුද්ධි විසුද්ධි පරිසුද්ධි මුත්ති විමුත්ති පරිමුත්ති හොති; නරො සුජ්ඣති විසුජ්ඣති පරිසුජ්ඣති මුච්චති විමුච්චති පරිමුච්චතීති ‘දිට්ඨෙන සංසුද්ධි නරස්ස හොති. ‘"
                    },
                    {
                        "type": "paragraph",
                        "text": "**එවාභිජානං පරමන්ති ඤත්වා**ති - එවං අභිජානන්තො ආජානන්තො විජානන්තො පටිවිජානන්තො පටිවිජ්ඣන්තො ඉදං පරමං අග්ගං{4} සෙට්ඨං විසෙට්ඨං පාමොක්ඛං උත්තමං පවරන්ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වාති ‘එවාභිජානං පරමන්ති ඤත්වා. ‘"
                    },
                    {
                        "type": "paragraph",
                        "text": "**සුද්ධානුපස්සී පච්චෙති ඤාණ**න්ති - යො සුද්ධං පස්සති, සො සුද්ධානුපස්සී; **පච්චෙති ඤාණ**න්ති - චක්ඛුවිඤ්ඤාණං රූපදස්සනෙ න ඤාණන්ති පච්චෙති, මග්ගොති පච්චෙති, පථො’ති පච්චෙති, නිය්යානන්ති{5} පච්චෙතීති ‘සුද්ධානුපස්සී පච්චෙති ඤාණ’න්ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පස්සාමි සුද්ධං පරමං අරොගං\nදිට්ඨෙන සංසුද්ධි නරස්ස හොති,\nඑවාභිජානං පරමන්ති ඤත්වා\nසුද්ධානුපස්සී පච්චෙති ඤාණ”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "*. න දිස්සතෙ ‘යං පාඨො කෙසුචි පොත්ථකෙසු."
                    },
                    {
                        "type": "footnote",
                        "text": "1. එතාභිජානං - සු."
                    },
                    {
                        "type": "footnote",
                        "text": "2. අරොගප්පත්තං - මඡසං"
                    },
                    {
                        "type": "footnote",
                        "text": "3. චක්ඛුවිඤ්ඤාණං - සීමු. I."
                    },
                    {
                        "type": "footnote",
                        "text": "4. තං අග්ගං - සීමු. II."
                    },
                    {
                        "type": "footnote",
                        "text": "5. නීයාණන්ති - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 118,
            "pali": {
                "entries": [
                    {
                        "type": "heading",
                        "text": "4 - 2",
                        "level": 1
                    },
                    {
                        "type": "gatha",
                        "text": "දිට්ඨෙන චෙ සුද්ධි නරස්ස හොති\nඤාණෙන වා සො පජහාති දුක්ඛං,\nඅඤ්ඤෙන සො සුජ්ඣති සොපධීකො\nදිට්ඨි හි නං පාව තථා වදානං.",
                        "level": 2
                    },
                    {
                        "type": "paragraph",
                        "text": "**දිට්ඨෙන චෙ සුද්ධි නරස්ස** **හොතී**ති - චක්ඛුවිඤ්ඤාණෙන{1} රූපදස්සනෙන චෙ නරස්ස සුද්ධි විසුද්ධි පරිසුද්ධි මුත්ති විමුත්ති පරිමුත්ති හොති, නරො සුජ්ඣති විසුජ්ඣති පරිසුජ්ඣති, මුච්චති විමුච්චති පරිමුච්චතීති ‘දිට්ඨෙන චෙ සුද්ධි නරස්ස හොති.’"
                    },
                    {
                        "type": "paragraph",
                        "text": "**ඤාණෙන වා සො පජහාති දුක්ඛ**න්ති - චක්ඛුවිඤ්ඤාණෙන{1} රූපදස්සනෙන චෙ නරෙ ජාතිදුක්ඛං පජහාති,{2} ජරාදුක්ඛං පජහාති, ව්යාධිදුක්ඛං පජහාති, මරණදුක්ඛං පජහාති, සොකපරිදෙවදුක්ඛදොමනස්සූපායාසදුක්ඛං පජහාතීති ‘ඤාණෙන ව සො පජහාති දුක්ඛං.’"
                    },
                    {
                        "type": "paragraph",
                        "text": "**අඤ්ඤෙන සො සුජ්ඣති සොපධීකො**ති - අඤ්ඤෙන අසුද්ධි මග්ගෙන මිච්ඡාපටිපදාය අනිය්යාණිකපථෙන අඤ්ඤත්ර සතිපට්ඨානෙහි අඤ්ඤත්ර සම්මප්පධානෙහි අඤ්ඤත්ර ඉද්ධිපාදෙහි අඤ්ඤත්ර ඉන්ද්රියෙහි අඤ්ඤත්ර බලෙහි අඤ්ඤත්ර බොජ්ඣඞ්ගෙහි අඤ්ඤත්ර අරියා අට්ඨඞ්ගිකමග්ගා{3} නරො සුජ්ඣති විසුජ්ඣති පරිසුජ්ඣති මුච්චති විච්චතිමු පරිමුච්චති; **සොපධීකො**ති සරාගො සදොසො සමොහො සමානො සතණ්හො සදිට්ඨි සකිලෙසො සඋපාදානොති ‘අඤ්ඤෙන සොසුජ්ඣති සොපධීකො’."
                    },
                    {
                        "type": "paragraph",
                        "text": "**දිට්ඨි හි නං පාව තථා වදාන**න්ති - සා ච දිට්ඨි නං පුග්ගලං පාවදති: ‘ඉති ච යං පුග්ගලො මිච්ඡාදිට්ඨිකො විපරීතදස්සනො’ති; **තථා වදාන**න්ති - තථා වදන්තං කථෙන්තං භණන්තං දීපයන්තං වොහරන්තං, ‘සස්සතො ලොකො ඉදමෙව සච්චං මොඝමඤ්ඤ’න්ති තථා වදන්තං කථෙන්තං භණන්තං දීපයන්තං වොහරන්තං, ‘අසස්සතො ලොකො, අන්තවා ලොකො, අනන්තවා ලොකො, තං ජීවං තං සරීරං, අඤ්ඤං ජීවං අඤ්ඤං සරීරං, හොති තථාගතො පරම්මරණා, න හොති තථාගතො පරම්මරණා, හොති ච න ච හොති තථාගතො පරම්මරණා, නෙව හොති න න හොති තථාගතො පරම්මරණා ඉදමෙව සච්චං මොඝමඤ්ඤ’න්ති තථා වදන්තං කථෙන්තං භණන්තං දීපයන්තං වොහරන්තන්ති ‘දිට්ඨි හි නං පාව තථාවදානං’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“දිට්ඨෙන චෙ සුද්ධි නරස්ස හොති\nඤාණෙන වා සො පජහාති දුක්ඛං,\nඅඤ්ඤෙන සො සුජ්ඣති සොපධීකො\nදිට්ඨී හි නං පාව තථා වදාන”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. චක්ඛුවිඤ්ඤාණං - සීමු. I. මඡසං"
                    },
                    {
                        "type": "footnote",
                        "text": "2 පජහති - සීමු. II."
                    },
                    {
                        "type": "footnote",
                        "text": "3. අට්ඨඞ්ගිකමග්ගෙන - ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 120,
            "pali": {
                "entries": [
                    {
                        "type": "heading",
                        "text": "4 - 3",
                        "level": 1
                    },
                    {
                        "type": "gatha",
                        "text": "න බ්රාහ්මණො අඤ්ඤතො සුද්ධිමාහ\nදිට්ඨෙ සුතෙ සීලවතෙ{1} මුතෙ වා,\nපුඤ්ඤෙ ච පාපෙ ච අනූපලිත්තො\nඅත්තඤ්ජහො නයිධ පකුබ්බමානො.",
                        "level": 2
                    },
                    {
                        "type": "paragraph",
                        "text": "**න බ්රාහ්මණො අඤ්ඤතො සුද්ධිමාහ දිට්ඨෙ සුතෙ සීලවතෙ මුතෙ වා**ති - නා’ති පටික්ඛෙපො; **බ්රාහ්මණො**ති සත්තන්නං ධම්මානං බාහිතත්තා බ්රාහ්මණො: සක්කායදිට්ඨි බාහිතා හොති, විචිකිච්ඡා බාහිතා හොති, සීලබ්බතපරාමාසො බාහිතො හොති, රාගො බාහිතො හොති, දොසො බාහිතො හොති, මොහො බාහිතො හොති, මානො බාහිතො හොති, බාහිතාස්ස හොන්ති පාපකා අකුසලා ධම්මා සංකිලෙසිකා පොනොභවිකා සදරා දුක්ඛවිපාකා ආයතිං ජාතිජරාමරණීයා."
                    },
                    {
                        "type": "gatha",
                        "text": "1. “බාහෙත්වා සබ්බපාපකානි (සභියාති භගවා)\nවිමලො සාධු සමාහිතො ඨිතත්තො,\nසංසාරමතිච්ච කෙවලී සො\nඅසිතො තාදී පවුච්චතෙ ස බ්රහ්මා”. a",
                        "level": 2
                    },
                    {
                        "type": "paragraph",
                        "text": "**න බ්රාහ්මණො අඤ්ඤතො සුද්ධිමාහා**ති - බ්රාහ්මණො අඤ්ඤෙන අසුද්ධිමග්ගෙන මිච්ඡාපටිපදාය අනිය්යාණකපථෙන අඤ්ඤත්ර සතිපට්ඨානෙහි අඤ්ඤත්ර සම්මප්පධානෙහි අඤ්ඤත්ර ඉද්ධිපාදෙහි අඤ්ඤත්ර ඉන්ද්රියෙහි අඤ්ඤත්ර බලෙහි අඤ්ඤත්ර බොජ්ඣඞ්ගෙහි අඤ්ඤත්ර අරියෙන අට්ඨඞ්ගිකෙන මග්ගෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං නාහ න කථෙති න භණති න දීපයති න වොහරතීති ‘න බ්රාහ්මණො අඤ්ඤතො සුද්ධිමාහ.’"
                    },
                    {
                        "type": "paragraph",
                        "text": "**දිට්ඨෙ සුතෙ සීලවතෙ මුතෙ වා**ති - සන්තෙකෙ සමණබ්රාහ්මණා දිට්ඨසුද්ධිකා{2} තෙ එකච්චානං රූපානං දස්සනං මඞ්ගලං පච්චෙන්ති. එකච්චානං රූපානං දස්සනං අමඞ්ගලං පච්චෙන්ති."
                    },
                    {
                        "type": "paragraph",
                        "text": "කතමෙසං රූපානං දස්සනං මඞ්ගලං පච්චෙන්ති? තෙ කාලතො වුට්ඨහිත්වා අභිමඞ්ගලගතානි රූපානි පස්සන්ති: චටක{3}සකුණං පස්සන්ති. ඵුස්සබෙලුවලට්ඨිං{4} පස්සන්ති. ගබ්භිනිත්ථිං පස්සන්ති කුමාරකං ඛන්ධෙ ආරොපෙත්වා ගච්ඡන්තං පස්සන්ති. පුණ්ණඝටං පස්සන්ති. රොහිතමච්ඡං පස්සන්ති. ආජඤ්ඤං පස්සන්ති. ආජඤ්ඤරථං පස්සන්ති. උසභං පස්සන්ති. ගොකපිලං පස්සන්ති. එවරූපානං රූපානං දස්සනං මඞ්ගලං පච්චෙන්ති."
                    },
                    {
                        "type": "paragraph",
                        "text": "කතමෙසං රූපානං දස්සනං අමඞ්ගලං පච්චෙන්ති? පලාලපුඤ්ජං පස්සන්ති තක්කඝටං පස්සන්ති. රිත්තඝටං පස්සන්ති. නටං පස්සන්ති. නග්ගසමණං පස්සන්ති. ඛරං පස්සන්ති. ඛරයානං පස්සන්ති. එකයුත්තයානං පස්සන්ති. කාණං පස්සන්ති. කුණිං පස්සන්ති. ඛඤ්ජං පස්සන්ති. පක්ඛහතං පස්සන්ති. ජිණ්ණකං පස්සන්ති. බ්යාධිතං{5} පස්සන්ති. මතං පස්සන්ති. එවරූපානං රූපානං දස්සනං අමඞ්ගලං පච්චෙන්ති."
                    },
                    {
                        "type": "paragraph",
                        "text": "ඉමෙ තෙ{6} සමණබ්රාහ්මණා දිට්ඨසුද්ධිකා.{2} තෙ දිට්ඨෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්ති."
                    }
                ],
                "footnotes": [
                    {
                        "type": "footnote",
                        "text": "1. සීලබ්බතෙ - සීමු. I."
                    },
                    {
                        "type": "footnote",
                        "text": "2. දිට්ඨිසුද්ධිකා - සීමු. I. ස. මඡසං"
                    },
                    {
                        "type": "footnote",
                        "text": "3. වාත - ස්යා. චාතක සීමු. I."
                    },
                    {
                        "type": "footnote",
                        "text": "4. වෙලුවලට්ඨං - ස්යා. මඡසං."
                    },
                    {
                        "type": "footnote",
                        "text": "5. බ්යාධිකං - සීමු. I. ස්යා මඡසං."
                    },
                    {
                        "type": "footnote",
                        "text": "6. ඉච්චෙතෙ - ස්යා. මඡසං."
                    },
                    {
                        "type": "footnote",
                        "text": "a. සුත්තනිපාත - සහියසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 122,
            "pali": {
                "entries": [
                    {
                        "type": "paragraph",
                        "text": "සන්තෙකෙ සමණබ්රාහ්මණා සුතසුද්ධිකා. තෙ එකච්චානං සද්දානං සවණං මඞ්ගලං පච්චෙන්ති. එකච්චානං සද්දානං සවණං අමඞ්ගලං පච්චෙන්ති."
                    },
                    {
                        "type": "paragraph",
                        "text": "කතමෙසානං සද්දානං සවණං මඞ්ගලං පච්චෙන්ති? තෙ කාලතො වුට්ඨහිත්වා අභිමඞ්ගලගතානි සද්දානි{1} සුණන්ති: වඩ්ඪාති වා, වඩ්ඪමානාති වා, පුණ්ණාති වා, ඵුස්සාති වා, අසොකාති වා, සුමනාති වා, සුනක්ඛත්තාති වා, සුමඞ්ගලාති වා, සිරීති වා, සිරිවඩ්ඪාති වා එවරූපානං සද්දානං සවණං මඞ්ගලං පච්චෙන්ති."
                    },
                    {
                        "type": "paragraph",
                        "text": "කතමෙසං සද්දානං සවණං අමඞ්ගලං පච්චෙන්ති? කාණොති වා, කුණීති වා, ඛඤ්ජාති වා, පක්ඛහතොති වා, ජිණ්ණකොති වා, බ්යාධිතොති වා, මතොති වා ඡින්නන්ති වා, භින්නන්ති වා, දඩ්ඪන්ති වා, නට්ඨන්ති වා, නත්ථිති වා, එවරූපානං සද්දානං සවණං අමඞ්ගලං පච්චෙන්ති."
                    },
                    {
                        "type": "paragraph",
                        "text": "ඉමෙ තෙ සමණබ්රාහ්මණා සුතසුද්ධිකා. තෙ සුතෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්ති."
                    },
                    {
                        "type": "paragraph",
                        "text": "සන්තෙකෙ සමණබ්රාහ්මණා සීලසුද්ධිකා. තෙ සීලමත්තෙන සංයමමත්තෙන සංවරමත්තෙන අවීතික්කමමත්තෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්ති."
                    },
                    {
                        "type": "paragraph",
                        "text": "සමණො මණ්ඩිකා{2} පුත්තො එවමාහ: “චතුහි ඛො අහං ථපති{3} ධම්මෙහි සමන්නාගතං පුරිසපුග්ගලං පඤ්ඤාපෙමි සම්පන්නකුසලං පරමකුසලං උත්තමපත්තිප්පත්තං සමණං අයොජ්ඣං. කතමෙහි චතුහි? ඉධ ථපති{3} න කායෙන පාපකං කම්මං කරොති. න පාපිකං වාචං භාසති. න පාපකං සංකප්පං සංකප්පෙති. න පාපකං ආජීවං ආජීවති. ඉමෙහි ඛො අහං ථපති චතුහි ධම්මෙහි සමන්නාගතං පුරිසපුග්ගලං පඤ්ඤාපෙමි සම්පන්නකුසලං පරමකුසලං උත්තමපත්තිප්පත්තං සමණං අයොජ්ඣං”{5}{a} එවමෙව සන්තෙකෙ සමණබ්රාහ්මණා සීලසුද්ධිකා. තෙ සීලමත්තෙන සංයමමත්තෙන සංවරමත්තෙන අවීතික්කමමත්තෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්ති."
                    },
                    {
                        "type": "paragraph",
                        "text": "සන්තෙකෙ සමණබ්රාහ්මණා වතසුද්ධිකා. තෙ හත්ථිවතිකා වා හොන්ති. අස්සවතිකා වා හොන්ති. ගොවතිකා වා හොන්ති. කුක්කුරවතිකා වා හොන්ති. කාකවතිකා වා හොන්ති. වාසුදෙවවතිකා වා හොන්ති. බලදෙවවතිකා වා හොන්ති. පුණ්ණභද්දවතිකා වා හොන්ති. මණිභද්දවතිකා වා හොන්ති. අග්ගිවතිකා වා හොන්ති. නාගවතිකා වා හොන්ති. සුපණ්ණවතිකා වා හොන්ති. යක්ඛවතිකා වා හොන්ති. අසුරවතිකා වා හොන්ති. ගන්ධබ්බවතිකා වා හොන්ති. මහාරාජවතිකා වා හොන්ති. චන්දවතිකා වා හොන්ති. සුරියවතිකා වා හොන්ති. ඉන්දවතිකා වා හොන්ති. බ්රහ්මවතිකා වා හොන්ති. දෙවවතිකා වා හොන්ති. දිසාවතිකා වා හොන්ති. ඉමෙ තෙ සමණබ්රාහ්මණා වතසුද්ධිකා. තෙ වතෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්ති."
                    }
                ],
                "footnotes": [
                    {
                        "type": "footnote",
                        "text": "1. සද්දානං - සීමු. I. මඡසං."
                    },
                    {
                        "type": "footnote",
                        "text": "2. මුණ්ඩිකා - ස්යා."
                    },
                    {
                        "type": "footnote",
                        "text": "3. ගහපති - සීමු. I. මඡසං."
                    },
                    {
                        "type": "footnote",
                        "text": "4. ගහපති - සීමු. I."
                    },
                    {
                        "type": "footnote",
                        "text": "5. අයොජ්ජං - මඡසං"
                    },
                    {
                        "type": "footnote",
                        "text": "a. මජ්ඣිමනිකාය - සමණ මණ්ඩිකාසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 124,
            "pali": {
                "entries": [
                    {
                        "type": "paragraph",
                        "text": "සන්තෙකෙ සමණබ්රාහ්මණා මුතසුද්ධිකා. තෙ කාලතො වුට්ඨහිත්වා පඨවිං ආමසන්ති. හරිතං ආමසන්ති. ගොමයං ආමසන්ති. කච්ඡපං ආමසන්ති. ඵාලං{1} අක්කමන්ති{2}. තිලවාහං ආමසන්ති. ඵුස්ස{3}තිලං ඛාදන්ති. ඵුස්ස{3}තෙලං මක්ඛෙන්ති. ඵුස්සදන්තකට්ඨං ඛාදන්ති. ඵුස්සමත්තිකාය නහායන්ති. ඵුස්සසාටකං නිවාසෙන්ති. ඵුස්සවෙඨං වෙඨෙන්ති. ඉමෙ තෙ සමණබ්රාහ්මණා මුතසුද්ධිකා. තෙ මුතෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්ති."
                    },
                    {
                        "type": "paragraph",
                        "text": "**න බ්රාහ්මණො අඤ්ඤතො සුද්ධිමාහ දිට්ඨෙ සුතෙ සිලවතෙ මුතෙ වා**ති බ්රාහ්මණො දිට්ඨසුද්දියාපි සුද්ධිං නාහ; සුතසුද්ධියාපි සුද්ධිං නාහ; සීලසුද්ධියාපි සුද්ධිං නාහ; වතසුද්ධියාපි සුද්ධිං නාහ; මුතසුද්ධියාපි සුද්ධිං නාහ, න කථෙති, න භණති, න දීපයති, න වොහරතීති ‘න බ්රාහ්මණො අඤ්ඤතො සුද්ධිමාහ දිට්ඨෙ සුතෙ සීලවතෙ මුතෙ වා.’"
                    },
                    {
                        "type": "paragraph",
                        "text": "**පුඤ්ඤෙ ච පාපෙ ච අනූපලිත්තො**ති - පුඤ්ඤං වුච්චති යං කිඤ්චි තෙධාතුකං කුසලාභිසඞ්ඛාරං; අපුඤ්ඤං වුච්චති සබ්බං අකුසලං. යතො පුඤ්ඤාභිසඞ්ඛාරො ච අපුඤ්ඤාභිසඞ්ඛාරො ච ආනෙඤ්ජාභිසඞ්ඛාරො ච පහීනා හොන්ති උච්ඡින්නමූලා තාලාවත්ථුකතා අනභාවඞ්ගතා ආයතිං අනුප්පාදධම්මා, එත්තාවතා පුඤ්ඤෙ ච පාපෙ ච න ලිම්පති න සංලිම්පති, න උපලිම්පති, අලිත්තො අසංලිත්තො{4} අනුපලිත්තො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘පුඤ්ඤෙ ච පාපෙ ච අනූපලිත්තො.’"
                    },
                    {
                        "type": "paragraph",
                        "text": "**අත්තඤ්ජහො නයිධ පකුබ්බමානො**ති - ‘අත්තඤ්ජභො’ති අත්තදිට්ඨිජහො, අත්තං ජහොති ගාහජහො, අත්තං ජහොති තණ්හාවසෙන දිට්ඨිවසෙන ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං, සබ්බං{5} තං චත්තං හොති වන්තං මුත්තං පහීනං පටිනිස්සට්ඨං; **නයිධ පකුබ්බමානො**ති - පුඤ්ඤාභිසඞ්ඛාරං{6} වා අපුඤ්ඤාභිසඞ්ඛාරං වා ආනෙඤ්ජාභිසඞ්ඛාරං වා අකුබ්බමානො අජනයමානො අසඤ්ජනයමානො අනිබ්බත්තයමානො අනභිනිබ්බත්තයමානොති ‘අත්තං ජහො නයිධ පකුබ්බමානො. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න බ්රාහ්මණො අඤ්ඤතො සුද්ධිමාහ\nදිට්ඨෙ සුතෙ සීලවතෙ මුතෙ වා,\nපුඤ්ඤෙ ච පාපෙ ච අනූපලිත්තො\nඅත්තංජහො නයිධ පකුබ්බමානො”ති.",
                        "level": 2
                    },
                    {
                        "type": "heading",
                        "text": "4 - 4",
                        "level": 1
                    },
                    {
                        "type": "gatha",
                        "text": "පුරිමං පහාය අපරං සිතා සෙ\nඑජානුගා තෙ න තරන්ති සඞ්ගං,\nතෙ උග්ගහායන්ති නිරස්සජන්ති\nකපීව සාඛං පමුඛ{7}ඞ්ගහාය.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ජාලං - ස්යා."
                    },
                    {
                        "type": "footnote",
                        "text": "2. ඵලං ආමසන්ති. මඡසං"
                    },
                    {
                        "type": "footnote",
                        "text": "3. පුස්ස - ස්යා. සීමු. I."
                    },
                    {
                        "type": "footnote",
                        "text": "4. අපලිත්තො - මඡසං."
                    },
                    {
                        "type": "footnote",
                        "text": "5. සබ්බස්ස - සීමු. I."
                    },
                    {
                        "type": "footnote",
                        "text": "6. සඞ්ඛාරො - සීමු. I."
                    },
                    {
                        "type": "footnote",
                        "text": "7. පමුඤ්ච - සීමු. I"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 126,
            "pali": {
                "entries": [
                    {
                        "type": "paragraph",
                        "text": "**පුරිමං පහාය අපරං සිතා සෙ**ති - පුරිමං සත්ථාරං පහාය අපරං සත්ථාරං නිස්සිතා, පුරිමං ධම්මක්ඛානං පහාය අපරං ධම්මක්ඛානං නිස්සිතා, පුරිමං ගණං පහාය අපරං ගණං නිස්සිතා, පුරිමං දිට්ඨිං පහාය අපරං දිට්ඨිං නිස්සිතා, පුරිමං පටිපදං පහාය අපරං පටිපදං නිස්සිතා, පුරිමං මග්ගං පහාය අපරං මග්ගං නිස්සිතා සන්නිස්සිතා අල්ලීනා උපගතා අජ්ඣොසිතා අධිමුත්තාති ‘පුරිමං පහාය අපරං සිතා සෙ.’"
                    },
                    {
                        "type": "paragraph",
                        "text": "**එජානුගා තෙ න තරන්ති සඞ්ග**න්ති - එජා වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං;{a} **එජානුගා**ති එජානුගා එජානුගතා එජානුසටා එජායාපන්නා පතිතා අභිභූතා පරියාදින්නචිත්තා; **තෙ න තරන්ති සඞ්ග**න්ති - රාගසඞ්ගං දොසසඞ්ගං මොහසඞ්ගං මානසඞ්ගං දිට්ඨිසඞ්ගං කිලෙසසඞ්ගං දුච්චරිතසඞ්ගං න තරන්ති, න උත්තරන්ති, න සමතික්කමන්ති, න වීතිවත්තන්තීති ‘එජානුගා තෙ න තරන්ති සඞ්ගං’."
                    },
                    {
                        "type": "paragraph",
                        "text": "**තෙ උග්ගහායන්ති නිරස්සජන්තී**ති - සත්ථාරං ගණ්හන්ති, තං මුඤ්චිත්වා අඤ්ඤං සත්ථාරං ගණ්හන්ති, ධම්මක්ඛානං ගණ්හන්ති, තං මුඤ්චිත්වා අඤ්ඤං ධම්මක්ඛානං ගණ්හන්ති; ගණං ගණ්හන්ති, තං මුඤ්චිත්වා අඤ්ඤං ගණං ගණ්හන්ති; දිට්ඨිං ගණ්හන්ති, තං මුඤ්චිත්වා අඤ්ඤං දිට්ඨිං ගණ්හන්ති; පටිපදං ගණ්හන්ති, තං මුඤ්චිත්වා අඤ්ඤං පටිපදං ගණ්හන්ති; මග්ගං ගණ්හන්ති, තං මුඤ්චිත්වා අඤ්ඤං මග්ගං ගණ්හන්ති; ගණ්හන්ති ච මුඤ්චන්ති{1} ච ආදියන්ති ච නිරස්සජන්ති චාති ‘තෙ උග්ගහායන්ති නිරස්සජන්ති’."
                    },
                    {
                        "type": "paragraph",
                        "text": "**කපී’ව සාඛං පමුඛඞ්ගහායා**ති - යථා මක්කටො අරඤ්ඤෙ පවනෙ චරමානො සාඛං ගණ්හාති, තං මුඤ්චිත්වා අඤ්ඤං සාඛං ගණ්හාති, තං මුඤ්චිත්වා අඤ්ඤං සාඛං ගණ්හාති. එවමෙව පුථුසමණබ්රාහ්මණා පුථුදිට්ඨිගතානි ගණ්හන්ති ච මුඤ්චන්ති ච ආදියන්ති ච නිරස්සජන්ති චාති ‘කපී ව සාඛං පමුඛඞ්ගහාය.{2}’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පුරිමං පහාය අපරං සිතා සෙ\nඑජානුගා තෙ න තරන්ති සඞ්ගං,\nතෙ උග්ගහායන්ති නිරස්සජන්ති\nකපීව සාඛං පමුඛඞ්ගහායා”ති.",
                        "level": 2
                    },
                    {
                        "type": "heading",
                        "text": "4 - 5",
                        "level": 1
                    },
                    {
                        "type": "gatha",
                        "text": "සයං සමාදාය වතානි ජන්තු\nඋච්චාවචං ගච්ඡති සඤ්ඤසත්තො,\nවිද්වා ච{3} වෙදෙහි සමෙච්ච ධම්මං\nන උච්චාවචං ගච්ඡති භූරිපඤ්ඤො.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පමුඤ්චන්ති - ස."
                    },
                    {
                        "type": "footnote",
                        "text": "2. පමුඤ්චග්ගහාය - සීමු. I."
                    },
                    {
                        "type": "footnote",
                        "text": "3. විද්ධා - ස්යා මඡසං"
                    },
                    {
                        "type": "footnote",
                        "text": "a. ධම්මසඞ්ගණී - චිත්තුප්පාදකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 128,
            "pali": {
                "entries": [
                    {
                        "type": "paragraph",
                        "text": "**සයං සමාදාය වතානි ජන්තූ**ති - ‘සයං සමාදායාති සාමං සමාදාය; **වතානී**ති - හත්ථිවතං වා අස්සවතං වා ගොවතං වා කුක්කුරවතං වා කාකවතං වා වාසුදෙවවතං වා බලදෙවවතං වා පුණ්ණභද්දවතං වා මණිභද්දවතං වා අග්ගිවතං වා නාගවතං වා සුපණ්ණවතං වා යක්ඛවතං වා අසුරවතං වා -පෙ- දිසාවතං වා, ආදාය සමාදාය ආදියිත්වා සමාදියිත්වා ගණ්හිත්වා පරාමසිත්වා අභිනිවිසිත්වා; **ජන්තූ**ති - සත්තො නරො -පෙ- මනුජොති ‘ සයං සමාදාය වතානි ජන්තු.’"
                    },
                    {
                        "type": "paragraph",
                        "text": "**උච්චාවචං ගච්ඡති සඤ්ඤසත්තො**ති - සත්ථාරතො සත්ථාරං ගච්ඡති, ධම්මක්ඛානතො ධම්මක්ඛානං ගච්ඡති, ගණතො ගණං ගච්ඡති, දිට්ඨියා දිට්ඨිං ගච්ඡති, පටිපදාතො පටිපදං ගච්ඡති, මග්ගතො මග්ගං ගච්ඡති; **සඤ්ඤසත්තො**ති - කාමසඤ්ඤාය ව්යාපාදසඤ්ඤාය විහිංසාසඤ්ඤාය දිට්ඨිසඤ්ඤාය සත්තො විසත්තො ආසත්තො ලග්ගො ලග්ගිතො පළිබුද්ධො, යථා භිත්තිඛීලෙ වා නාගදන්තෙ වා භණ්ඩං සත්තං විසත්තං ආසත්තං ලග්ගං ලග්ගිතං පළිබුද්ධං; එවමෙව කාමසඤ්ඤාය ව්යාපාදසඤ්ඤාය විහිංසාසඤ්ඤාය දිට්ඨිසඤ්ඤාය සත්තො විසත්තො ආසත්තො ලග්ගො ලග්ගිතො පළිබුද්ධොති ‘උච්චාවචං ගච්ඡති සඤ්ඤසත්තො.’"
                    },
                    {
                        "type": "paragraph",
                        "text": "**විද්වා{1} ච වෙදෙහි සමෙච්ච ධම්ම**න්ති - ‘විද්වා’ති විද්වා විජ්ජාගතො ඤාණී විභාවී මෙධාවී; **වෙදෙහී**ති - වෙදා වුච්චන්ති චතුසු මග්ගෙසු ඤාණං, පඤ්ඤා පඤ්ඤින්ද්රියං පඤ්ඤාබලං ධම්මවිචයසම්බොජ්ඣඞ්ගො වීමංසා විපස්සනා සම්මාදිට්ඨි, තෙහි වෙදෙහි ජාතිජරාමරණස්ස අන්තගතො අන්තප්පත්තො කොටිගතො කොටිප්පත්තො පරියන්තගතො පරියන්තප්පත්තො වොසානගතො වොසානප්පත්තො තාණගතො තාණප්පත්තො ලෙනගතො ලෙනප්පත්තො සරණගතො සරණප්පත්තො අභයගතො අභයප්පත්තො අච්චුතගතො{2} අච්චුතප්පත්තො{3} අමතගතො අමතප්පත්තො නිබ්බානගතො නිබ්බානප්පත්තො; වෙදානං වා අන්තගතොති වෙදගූ, වෙදෙහි වා අන්තං ගතොති වෙදගු, සත්තන්නං වා ධම්මානං විදිතත්තා වෙදගු: සක්කායදිට්ඨි විදිතා හොති, විචිකිච්ඡා විදිතා හොති, සීලබ්බතපරාමාසො විදිතො හොති, රාගො විදිතො හොති, දොසො විදිතො හොති, මොහො විදිතො හොති, මානො විදිතො හොති, විදිතාස්ස හොන්ති පාපකා අකුසලා ධම්මා සඞ්කිලෙසිකා පොනොභවිකා සදරා දුක්ඛවිපාකා ආයතිං ජාතිජරාමරණීයා."
                    },
                    {
                        "type": "gatha",
                        "text": "1. “වෙදානි විචෙය්ය කෙවලානි (සභියාති භගවා)\nසමණානං යානිපත්ථි{4} බ්රාහ්මණානං,\nසබ්බවෙදනාසු වීතරාගො\nසබ්බං වෙදමතිච්ච වෙදගූ සො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. විද්ධා - ස්යා. මඡසං."
                    },
                    {
                        "type": "footnote",
                        "text": "2. අච්චුතිංගතො - ස."
                    },
                    {
                        "type": "footnote",
                        "text": "3. අච්චුතිප්පත්තො - ස"
                    },
                    {
                        "type": "footnote",
                        "text": "4. ධන්ති - සීමු. I. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 130,
            "pali": {
                "entries": [
                    {
                        "type": "paragraph",
                        "text": "**විද්වා ච වෙදෙහි සමෙච්ච ධම්ම**න්ති - සමෙච්ච අභිසමෙච්ච ධම්මං; ‘සබ්බෙ සඞ්ඛාරා අනිච්චා’ති සමෙච්ච අභිසමෙච්ච ධම්මං; ‘සබ්බෙ සඞ්ඛාරා දුක්ඛා’ති සමෙච්ච අභිසමෙච්ච ධම්මං; ‘සබ්බෙ ධම්මා අනත්තා’ති සමෙච්ච අභිසමෙච්ච ධම්මං; ‘අවිජ්ජා පච්චයා සඞ්ඛාරා’ති සමෙච්ච අභිසමෙච්ච ධම්මං; ‘සඞ්ඛාරපච්චයා විඤ්ඤාණ’න්ති සමෙච්ච අභිසමෙච්ච ධම්මං; ‘විඤ්ඤාණපච්චයා නාමරූපන්ති - නාමරූපපච්චයා සළායතනන්ති - සළායතනපච්චයා ඵස්සොති - ඵස්සපච්චයා වෙදනාති - වෙදනාපච්චයා තණ්හාති - තණ්හාපච්චයා උපාදානන්ති උපාදානපච්චයා භවොති - භවපච්චයා ජාතීති - ජාතිපච්චයා ජරාමරණ’න්ති සමෙච්ච අභිසමෙච්ච ධම්මං; ‘අවිජ්ජානිරොධා සඞ්ඛාරනිරොධො’ති සමෙච්ච අභිසමෙච්ච ධම්මං; ‘සඞ්ඛාරනිරොධා විඤ්ඤාණනිරොධො’ති සමෙච්ච අභිසමෙච්ච ධම්මං; විඤ්ඤාණනිරොධා නාමරූපනිරොධො’ති - නාමරූපනිරොධා සළායතනනිරොධොති - සළායතනනිරොධා ඵස්සනිරොධොති - ඵස්සනිරොධා වෙදනා නිරොධොති - වෙදනා නිරොධා තණ්හා නිරොධොති තණ්හානිරොධා උපාදානනිරොධොති උපාදානනිරොධා භවනිරොධොති - භවනිරොධා ජාතිනිරොධොති ජාතිනිරොධා ජරාමරණ නිරොධො’ති සමෙච්ච අභිසමෙච්ච ධම්මං; ‘ඉදං දුක්ඛ’න්ති සමෙච්ච අභිසමෙච්ච ධම්මං; ‘අයං දුක්ඛසමුදයො’ති - අයං දුක්ඛනිරොධොති - අයං දුක්ඛනිරොධගාමිනීපටිපදාති සමෙච්ච අභිසමෙච්ච ධම්මං; ‘ඉමෙ ආසවා’ති සමෙච්ච අභිසමෙච්ච ධම්මං; ‘අයං ආසවසමුදයො’ති - අයං ආසවනිරොධොති - අයං ආසවනිරොධගාමිනීපටිපදාති සමෙච්ච අභිසමෙච්ච ධම්මං, ‘ඉමෙ ධම්මා අභිඤ්ඤෙය්යා’ති සමෙච්ච අභිසමෙච්ච ධම්මං, ඉමෙ ධම්මා පරිඤ්ඤෙය්යාති - ඉමෙ ධම්මා පහාතබ්බාති - ඉමෙ ධම්මා භාවෙතබ්බාති - ඉමෙ ධම්මා සච්ඡිකාතබ්බා’ති සමෙච්ච අභිසමෙච්ච ධම්මං; ඡන්නං ඵස්සායතනානං සමුදයඤ්ච අත්ථඞ්ගමඤ්ච අස්සාදඤ්ච ආදීනවඤ්ච නිස්සරණඤ්ච සමෙච්ච අභිසමෙච්ච ධම්මං; පඤ්චන්නං උපාදානක්ඛන්ධානං සමුදයඤ්ච අත්ථඞ්ගමඤ්ච අස්සාදඤ්ච ආදීනවඤ්ච නිස්සරණඤ්ච සමෙච්ච අභිසමෙච්ච ධම්මං; චතුන්නං මහාභූතානං සමුදයඤ්ච අත්ථඞ්ගමඤ්ච අස්සාදඤ්ච ආදීනවඤ්ච නිස්සරණඤ්ච සමෙච්ච අභිසමෙච්ච ධම්මං; ‘යං කිඤ්චි සමුදයධම්මං, සබ්බං තං නිරොධධම්ම’න්ති සමෙච්ච අභිසමෙච්ච ධම්මන්ති ‘විද්වා ච වෙදෙහි සමෙච්ච ධම්මං’."
                    },
                    {
                        "type": "paragraph",
                        "text": "**න උච්චාවචං ගච්ඡති භූරිපඤ්ඤො**ති - න සත්ථාරතො සත්ථාරං ගච්ඡති, න ධම්මක්ඛානතො ධම්මක්ඛානං ගච්ඡති, න දිට්ඨියා දිට්ඨිං ගච්ඡති, න පටිපදාය පටිපදං ගච්ඡති, න මග්ගතො මග්ගං ගච්ඡති. **භූරිපඤ්ඤො**ති භූරිපඤ්ඤො මහාපඤ්ඤො පුථුපඤ්ඤො හාසුපඤ්ඤො{1} ජවනපඤ්ඤො තික්ඛපඤ්ඤො නිබ්බෙධිකපඤ්ඤො; භූරි වුච්චති පඨවී, තාය පඨවීසමාය පඤ්ඤාය විපුලාය විත්ථතාය සමන්නාගතොති ‘න උච්චාවචං ගච්ඡති භූරිපඤ්ඤො.’"
                    }
                ],
                "footnotes": [
                    {
                        "type": "footnote",
                        "text": "1. හාසපඤ්ඤො PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 132,
            "pali": {
                "entries": [
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සයං සමාදාය වතානි ජන්තු\nඋච්චාවචං ගච්ඡති සඤ්ඤසත්තො,\nවිද්වා ච වෙදෙහි සමෙච්ච ධම්මං\nඋච්චාවචං ගච්ඡති භූරිපඤ්ඤො”ති.",
                        "level": 2
                    },
                    {
                        "type": "heading",
                        "text": "4 - 6",
                        "level": 1
                    },
                    {
                        "type": "gatha",
                        "text": "ස සබ්බධම්මෙසු{1} විසෙනිභූතො\nයං කිඤ්චි දිට්ඨං ව සුතං මුතං වා,\nතමෙව දස්සිං විවටං චරන්තං\nකෙනීධ ලොකස්මිං විකප්පයෙය්ය.",
                        "level": 2
                    },
                    {
                        "type": "paragraph",
                        "text": "**ස සබ්බධම්මෙසු විසෙනිභූතො යං කිඤ්චි දිට්ඨං ව සුතං මුතං වා**ති සෙනා වුච්චති මාරසෙනා; කායදුච්චරිතං මාරසෙනා, වචීදුච්චරිතං මාරසෙනා, මනොදුච්චරිතං මාරසෙනා, රාගො මාරසෙනා, දොසො මාරසෙනා, මොහො මාරසෙනා, කොධො - උපනාහො -පෙ- සබ්බාකුසලාභිසඞ්ඛාරා මාරසෙනා. වුත්තං හෙතං භගවතා:"
                    },
                    {
                        "type": "gatha",
                        "text": "1. “කාමා තෙ පඨමා සෙනා දුතියා අරති වුච්චති,\nතතියා ඛුප්පිපාසා තෙ චතුත්ථි තණ්හා පච්චති.",
                        "level": 1
                    },
                    {
                        "type": "gatha",
                        "text": "2. පඤ්චමි{2} ථීනමිද්ධං තෙ ඡට්ඨා භීරූ පවුච්චති,\nසත්තමී{3} විචිකිච්ඡා තෙ මක්ඛො ථම්භො තෙ අට්ඨමො.",
                        "level": 1
                    },
                    {
                        "type": "gatha",
                        "text": "3. ලාභො සිලොකො සක්කාරො මිච්ඡා ලද්ධො ච යො යසො,\nයො චත්තානං සමුක්කංසෙ පරෙ ච අවජානති.",
                        "level": 1
                    },
                    {
                        "type": "gatha",
                        "text": "4. එසා නමුචි තෙ සෙනා කණ්හස්සාභිප්පහාරිණී,\nන නං අසූරො ජිනාති ජෙත්වා ච ලභතෙ සුඛ”න්ති.{a}",
                        "level": 1
                    },
                    {
                        "type": "paragraph",
                        "text": "යතො චතුහි අරියමග්ගෙහි සබ්බා ච මාරසෙනා සබ්බෙ ච පටිසෙනිකරා කිලෙසා ජිතා ච පරාජිතා ච භග්ගා විප්පලුග්ගා පරම්මුඛා, සො වුච්චති විසෙනිභූතො; සො දිට්ඨෙ විසෙනිභූතො සුතො විසෙනිභූතො මුතෙ විසෙනිභූතො විඤ්ඤාතෙ විසෙනිභූතොති - ස සබ්බධම්මෙසු{4} විසෙනිභූතො යං කිඤ්චි දිට්ඨං ව සුතං මුතං වා."
                    }
                ],
                "footnotes": [
                    {
                        "type": "footnote",
                        "text": "1. සබ්බෙසු ධම්මෙසු - සීමු. I."
                    },
                    {
                        "type": "footnote",
                        "text": "2. පඤ්චමං - ස්යා"
                    },
                    {
                        "type": "footnote",
                        "text": "3. සත්තමං - සීමු. I."
                    },
                    {
                        "type": "footnote",
                        "text": "4. සබ්බෙසු ධම්මෙසු - සීමු. I."
                    },
                    {
                        "type": "footnote",
                        "text": "a. සුත්තනිපාත - පධානසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 134,
            "pali": {
                "entries": [
                    {
                        "type": "paragraph",
                        "text": "**තමෙව දස්සිං විවටං චරන්ත**න්ති - තමෙව සුද්ධදස්සිං විසුද්ධදස්සිං පරිසුද්ධදස්සිං වොදානදස්සිං පරියොදානදස්සිං; අථ වා සුද්ධදස්සනං විසුද්ධදස්සනං පරිසුද්ධදස්සනං වොදානදස්සනං පරියොදානදස්සනං; **විවට**න්ති තණ්හාඡදනං දිට්ඨිඡදනං කිලෙසඡදනං දුච්චරිතඡදනං, තානි ඡදනානි විවටානි හොන්ති විද්ධංසිතානි උග්ඝාටිතානි සමුග්ඝාටිතානි පහීනානි සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි; **චරන්ත**න්ති චරන්තං විචරන්තං ඉරීයන්තං වත්තෙන්තං පාලෙන්තං යපෙන්තං යාපෙන්තන්ති - තමෙව දස්සිං විවටං චරන්තං."
                    },
                    {
                        "type": "paragraph",
                        "text": "**කෙනීධ ලොකස්මිං විකප්පයෙය්යා**ති - කප්පාති ද්වෙ කප්පා: තණ්හාකප්පො ච දිට්ඨිකප්පො ච -පෙ- අයං තණ්හාකප්පො -පෙ- අයං දිට්ඨිකප්පො. තස්ස තණ්හාකප්පො පහීනො, දිට්ඨිකප්පො පටිනිස්සට්ඨො. තණ්හාකප්පස්ස පහීනත්තා දිට්ඨිකප්පස්ස පටිනිස්සට්ඨත්තා කෙන රාගෙන කප්පෙය්ය? කෙන දොසෙන කප්පෙය්ය? කෙන මොහෙන කප්පෙය්ය? කෙන මානෙන කප්පෙය්ය? කාය දිට්ඨියා කප්පෙය්ය? කෙන උද්ධච්චෙන කප්පෙය්ය? කාය විචිකිච්ඡාය කප්පෙය්ය? කෙහි අනුසයෙහි කප්පෙය්ය රත්තොති වා දුට්ඨොති වා මූළ්හොති වා විනිබද්ධොති වා පරාමට්ඨොති වා වික්ඛෙපගතොති වා අනිට්ඨං ගතොති වා ථාමගතොති වා? තෙ{1} අභිසඞ්ඛාරා පහීනා. අභිසඞ්ඛාරානං පහීනත්තා ගතියා{2} කෙන කප්පෙය්ය නෙරයිකොති වා, තිරච්ඡානයොනිකොති වා, පෙත්තිවිසයිකොති වා, මනුස්සොති වා, දෙවොති වා, රූපීති වා, අරූපීති වා, අසඤ්ඤීති වා, නෙවසඤ්ඤීනාසඤ්ඤීති වා? සො හෙතු නත්ථි පච්චයො නත්ථි කාරණං නත්ථි, යෙන කප්පෙය්ය විකප්පෙය්ය විකප්පං ආපජ්ජෙය්ය; **ලොකස්මි**න්ති අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙති ‘කෙනීධ ලොකස්මිං විකප්පයෙය්ය. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ස සබ්බධම්මෙසු විසෙනිභූතො\nයං කිඤ්චි දිට්ඨංව සුතං මුතං වා,\nතමෙව දස්සිං විවටං චරන්තං\nකෙනීධ ලොකස්මිං විකප්පයෙය්යා”ති.",
                        "level": 2
                    },
                    {
                        "type": "heading",
                        "text": "4 - 7",
                        "level": 1
                    },
                    {
                        "type": "gatha",
                        "text": "න කප්පයන්ති න පුරෙක්ඛරොන්ති\nඅච්චන්තසුද්ධිංති{3} න තෙ වදන්ති,\nආදානගන්ථං ගථිතං{4} විසජ්ජ\nආසං න කුබ්බන්ති කුහිඤ්චි ලොකෙ.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. එතෙ - මනුප."
                    },
                    {
                        "type": "footnote",
                        "text": "2. ගතියො - සීමු. II.,"
                    },
                    {
                        "type": "footnote",
                        "text": "3. අච්චන්තසුද්ධි - සීමු. II., මඡසං"
                    },
                    {
                        "type": "footnote",
                        "text": "4. ගධිතං - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 136,
            "pali": {
                "entries": [
                    {
                        "type": "paragraph",
                        "text": "**න කප්පයන්ති න පුරෙක්ඛරොන්**තීති - ‘කප්පා’ති ද්වෙ කප්ප: තණ්හාකප්පො ච දිට්ඨිකප්පො ච -පෙ- අයං තණ්හාකප්පො -පෙ- අයං දිට්ඨිකප්පො. තෙසං තණ්හාකප්පො පහීනො, දිට්ඨිකප්පො පටිනිස්සට්ඨො. තණ්හාකප්පස්ස පහීනත්තා දිට්ඨිකප්පස්ස පටිනිස්සට්ඨත්තා තණ්හාකප්පං වා න කප්පෙන්ති{1} න ජනෙන්ති න සඤ්ජනෙන්ති න නිබ්බත්තෙන්ති නාභිනිබ්බත්තෙන්තීති න කප්පයන්ති; **න පුරෙක්ඛරොන්**තීති ‘පුරෙක්ඛාරා’ති ද්වෙ පුරෙක්ඛාරා: තණ්හාපුරෙක්ඛාරො ච දිට්ඨිපුරෙක්ඛාරො ච -පෙ- අයං තණ්හාපුරෙක්ඛාරො -පෙ-"
                    },
                    {
                        "type": "paragraph",
                        "text": "අයං දිට්ඨිපුරෙක්ඛාරො. තෙසං තණ්හාපුරෙක්ඛාරො පහීනො, දිට්ඨිපුරෙක්ඛාරො පටිනිස්සට්ඨො. තණ්හා පුරෙක්ඛාරස්ස පහීනත්තා දිට්ඨිපුරෙක්ඛාරස්ස පටිනිස්සට්ඨත්තා න තණ්හා වා න දිට්ඨිං වා පුරතො කත්වා චරන්ති; න තණ්හාධජා න තණ්හාකෙතු න තණ්හාධිපතෙය්යා න දිට්ඨිධජා න දිට්ඨිකෙතු න දිට්ඨාධිපතෙය්යා, න තණ්හාය වා න දිට්ඨියා වා පරිවාරිතා චරන්තීති - න කප්පයන්ති න පුරෙක්ඛරොන්ති."
                    },
                    {
                        "type": "paragraph",
                        "text": "**අච්චන්තසුද්ධින්ති{2} න තෙ වදන්තී**ති - අච්චන්තසුද්ධිං සංසාරසුද්ධිං අකිරියදිට්ඨිං{3} සස්සතවාදං න වදන්ති න කථෙන්ති න භණන්ති න දීපයන්ති න වොහරන්තීති ‘අච්චන්තසුද්ධිංති න තෙ වදන්ති.’"
                    },
                    {
                        "type": "paragraph",
                        "text": "**ආදානගන්ථං ගථිතං විසජ්ජාති** - ‘ගන්ථා’ති චත්තාරො ගන්ථා: අභිජ්ඣා කායගන්ථො, බ්යාපාදො කායගන්ථො, සීලබ්බතපරාමාසො කායගන්ථො, ඉදංසච්චාභිනිවෙසො කායගන්ථො. අත්තනො දිට්ඨියා රාගො අභිජ්ඣා කායගන්ථො. පරවාදෙසු ආඝාතො අප්පච්චයො බ්යාපාදො කායගන්ථො. අත්තනො සීලං වා වතං වා සීලබ්බතං වා පරාමසන්තීති සීලබ්බතපරාමාසො කායගන්ථො. අත්තනො දිට්ඨි ඉදංසච්චාභිනිවෙසො කායගන්ථො. කිං කාරණා වුච්චති{3} ආදානගන්ථො? තෙහි ගන්ථෙහි රූපං ආදියන්ති උපාදියන්ති ගණ්හන්ති පරාමසන්ති අභිනිවිසන්ති. වෙදනං සඤ්ඤං සඞ්ඛාරෙ විඤ්ඤාණං ගතිං උප්පත්තිං පටිසන්ධිං භවං සංසාරවට්ටං ආදියන්ති උපාදියන්ති ගණ්හන්ති පරාමසන්ති අභිනිවිසන්ති. තං කාරණා වුච්චති{4} ආදානගන්ථො. **විසජ්ජා**ති ගන්ථෙ වොස්සජිත්වා වා විසජ්ජ; අථ වා ගන්ථෙ ගථිතෙ ගන්ථිතෙ බන්ධෙ විබන්ධෙ බන්ධෙ ලග්ගෙ ලග්ගිතෙ පළිබුද්ධො බන්ධනෙ පොඨයිත්වා විසජ්ජ; යථා වය්හං වා රථං වා සකටං වා සන්දමානිකං වා සජ්ජං විසජ්ජං කරොන්ති විකොපෙන්ති, එවමෙවං ගන්ථෙ වොස්සජිත්වා වා විසජ්ජ; අථවා ගන්ථෙ ගථිතෙ ගන්ථිතෙ බන්ධෙ විබන්ධෙ ආබන්ධෙ ලග්ගෙ ලග්ගිතෙ පළිබුද්ධෙ බන්ධනෙ පොඨයිත්වා විසජ්ජාති ‘ ආදානගන්ථං ගථිතං විසජ්ජ.’"
                    }
                ],
                "footnotes": [
                    {
                        "type": "footnote",
                        "text": "1. න කප්පයන්ති - මනුප."
                    },
                    {
                        "type": "footnote",
                        "text": "2. අච්චන්තසුද්ධීති - සීමු. II. මඡසං"
                    },
                    {
                        "type": "footnote",
                        "text": "3. අකිරියසුද්ධිං - ස්යා"
                    },
                    {
                        "type": "footnote",
                        "text": "4. වුච්චන්ති - සීමු. I. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 138,
            "pali": {
                "entries": [
                    {
                        "type": "paragraph",
                        "text": "**ආසං න කුබ්බන්ති කුහිඤ්චි ලොකෙ**ති - ආසා වුච්චති තණ්හා යො රාගො සාරාගො -පෙ- අභිජ්ඣා විසමලොභො අකුසලමූලං; **ආසං න කුබ්බන්**තීති ආසං න කුබ්බන්ති න ජනෙන්ති න සඤ්ජනෙන්ති න නිබ්බත්තෙන්ති න අභිනිබ්බත්තෙන්ති; **කුහිඤ්චීති **කුහිඤ්චි කිම්හිචි අජ්ඣත්තං වා බහිද්ධා වා; අජ්ඣත්තබහිද්ධා වා; **ලොකෙ**ති අපායලොකෙ -පෙ- ආයතනලොකෙති ‘ආසං න කුබ්බන්ති කුහිඤ්චි ලොකෙ. ‘"
                    },
                    {
                        "type": "unindented",
                        "text": "නතෙනාහ භගවා:"
                    },
                    {
                        "type": "gatha",
                        "text": "“න කප්පයන්ති න පුරෙක්ඛරොන්ති\nඅච්චන්තසුද්ධින්ති න තෙ වදන්ති,\nආදානගන්ථං ගථිතං විසජ්ජ\nආසං න කුබ්බන්ති කුහිඤ්චි ලොකෙ”ති.",
                        "level": 2
                    },
                    {
                        "type": "heading",
                        "text": "4 - 8",
                        "level": 1
                    },
                    {
                        "type": "gatha",
                        "text": "සීමාතිගො බ්රාහ්මණො තස්ස නත්ථි\nඤත්වා ච දිස්වා ච සමුග්ගහීතං,\nන රාගරාගී{1} න විරාගරත්තො\nතස්සීධ නත්ථි පරමුග්ගහීතං.",
                        "level": 2
                    },
                    {
                        "type": "paragraph",
                        "text": "**සීමාතිගො බ්රාහ්මණො තස්ස නත්ථි ඤත්වා ච දිස්වා ච සමුග්ගහීත**න්ති’ - සීමාති චතස්සො සීමායො: සක්කායදිට්ඨි විචිකිච්ඡා සීලබ්බතපරාමාසො දිට්ඨානුසයො විචිකිච්ඡානුසයො තදෙකට්ඨා ච කිලෙසා, අයං පඨමා සීමා. ඔළාරිකං කාමරාගසඤ්ඤොජනං පටිඝසඤ්ඤොජනං ඔළාරිකො කාමරාගානුසයො පටිඝානුසයො තදෙකට්ඨා ච කිලෙසා, අයං දුතියා සීමා. අනුසහගතං කාමරාගසඤ්ඤොජනං පටිඝසඤ්ඤොජනං අනුසහගතො කාමරාගානුසයො පටිඝානුසයො තදෙකට්ඨා ච කිලෙසා, අයං තතියා සීමා. රූපරාගො අරූපරාගො මානො උද්ධච්චං අවිජ්ජා මානානුසයො භවරාගානුසයො අවිජ්ජානුසයො තදෙකට්ඨා ච කිලෙසා, අයං චතුත්ථා සීමා.{2} යතො ච චතුහි අරියමග්ගෙහි ඉමා චතස්සො සීමායො අතික්කන්තො හොති සමතික්කන්තො වීතිවත්තො, සො වුච්චති සීමාතිගො. **බ්රාහ්මණො**ති - සත්තන්නං ධම්මානං බාහිතත්තා බ්රාහ්මණො; සක්කායදිට්ඨි බාහිතා හොති, විචිකිච්ඡා බාහිතා හොති, සීලබ්බතපරාමාසො බාහිතො හොති -පෙ- අසිතො{3} තාදී පවුච්චතෙ ස බ්රහ්මා. **තස්සාති** අරහතො ඛීණාසවස්ස; **ඤත්වා**ති පරචිත්තඤාණෙන වා ඤත්වා, පුබ්බෙනිවාසානුස්සතිඤාණෙන වා ඤත්වා; **දිස්වා**ති - මංසචක්ඛුනා වා දිස්වා, දිබ්බචක්ඛුනා වා දිස්වා; ‘සීමාතිගො බ්රාහ්මණො තස්ස නත්ථි ඤත්වා ච දිස්වා ච **සමුග්ගහීත**’න්ති - තස්ස ඉදං පරමං අග්ගං සෙට්ඨං විසෙට්ඨං{4} පාමොක්ඛං උත්තමං පවරන්ති ගහිතං පරාමට්ඨං අභිනිවිට්ඨං අධිමුත්තං නත්ථි න සන්ති න සංවිජ්ජති නූපලබ්භති පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪන්ති ‘සීමාතිගො බ්රාහ්මණො තස්ස නත්ථි ඤත්වා ච දිස්වා ච සමුග්ගහීතං’."
                    }
                ],
                "footnotes": [
                    {
                        "type": "footnote",
                        "text": "1. රාගරාජී - සුනි අ."
                    },
                    {
                        "type": "footnote",
                        "text": "2. චතුත්ථ සීමා PTS"
                    },
                    {
                        "type": "footnote",
                        "text": "3. අනිස්සිතො - ස්යා. මඡසං"
                    },
                    {
                        "type": "footnote",
                        "text": "4. විසිට්ඨං - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 140,
            "pali": {
                "entries": [
                    {
                        "type": "paragraph",
                        "text": "**න රාගරාගී න විරාගරත්තො**ති - රාගරත්තා වුච්චන්ති යෙ පඤ්චසු කාමගුණෙසු රත්තා ගිද්ධා ගථිතා මුච්ඡිතා අජ්ඣොපන්නා ලග්ගා ලග්ගිතා පළිබුද්ධා; විරාගරත්තා වුච්චන්ති යෙ රූපාවචරඅරූපාවචරසමාපත්තීසු රත්තා ගිද්ධා ගථිතා මුච්ඡිතා අජ්ඣොපන්නා ලග්ගා ලග්ගිතා පළිබුද්ධා; ‘න රාගරාගී න විරාගරත්තො’ති යතො කාමරාගො ච රූපරාගො ච අරූපරාගො ච පහීනා හොන්ති උච්ඡින්නමූලා තාලාවත්ථුකතා අනභාවකතා{1} ආයතිං අනුප්පාදධම්මා, එත්තාවතා ‘න රාගරාගී න විරාගරත්තො. ‘"
                    },
                    {
                        "type": "paragraph",
                        "text": "**තස්සීධ නත්ථි පරමුග්ගහීත**න්ති - ‘තස්සා’ති අරහතො ඛීණාසවස්ස; තස්ස ඉදං පරමං අග්ගං සෙට්ඨං විසෙට්ඨං පාමොක්ඛං උත්තමං පවරන්ති ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං නත්ථි න සන්ති න සංවිජ්ජති නූපලබ්භති සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪන්ති ‘ තස්සීධ නත්ථි පරමුග්ගහීතං. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සීමාතිගො බ්රාහ්මණො තස්ස නත්ථි\nඤත්වා ච දිස්වා ච සමුග්ගහීතං,\nන රාගරාගී න විරාගරත්තො,\nතස්සීධ නත්ථි පරමුග්ගහීතං” න්ති.",
                        "level": 2
                    },
                    {
                        "type": "centered",
                        "text": "සුද්ධට්ඨකසුත්තනිද්දෙසො චතුත්ථො.",
                        "level": 1
                    },
                    {
                        "type": "centered",
                        "text": "5",
                        "level": 2
                    },
                    {
                        "type": "heading",
                        "text": "පරමට්ඨකසුත්තනිද්දෙසො",
                        "level": 2
                    },
                    {
                        "type": "unindented",
                        "text": "අථ පරමට්ඨකසුත්තනිද්දෙසො වුච්චති.{2}"
                    },
                    {
                        "type": "heading",
                        "text": "5 - 1",
                        "level": 1
                    },
                    {
                        "type": "gatha",
                        "text": "පරමන්ති දිට්ඨීසු පරිබ්බසානො\nයදුත්තරිං කුරුතෙ{3} ජන්තු ලොකෙ,\nහීනාති අඤ්ඤෙ තතො සබ්බමාහ\nතස්මා විවාදානි අවීතිවත්තො.",
                        "level": 2
                    },
                    {
                        "type": "paragraph",
                        "text": "**පරමන්ති දිට්ඨීසු පරිබ්බසානො**ති - සන්තෙකෙ සමණබ්රාහ්මණා දිට්ඨිගතිකා, තෙ ද්වාසට්ඨියා දිට්ඨිගතානං අඤ්ඤතරඤ්ඤතරං දිට්ඨිගතං ඉදං පරමං අග්ගං සෙට්ඨං විසෙට්ඨං පාමොක්ඛං උත්තමං පවරන්ති ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා සකාය සකාය දිට්ඨියා{4} වසන්ති{5} ආවසන්ති පරිවසන්ති, යථා අගාරිකා වා ඝරෙසු වසන්ති, සාපත්තිකා වා ආපත්තීසු වසන්ති, සකිලෙසා වා කිලෙසෙසු වසන්ති, එවමෙව සන්තෙකෙ සමණබ්රාහ්මණා දිට්ඨිගතිකා, තෙ ද්වාසට්ඨියා දිට්ඨිගතානං අඤ්ඤතරඤ්ඤතරං දිට්ඨිගතං ඉදං පරමං අග්ගං සෙට්ඨං විසෙට්ඨං පාමොක්ඛං උත්තමං පවරන්ති ගහෙත්වා උග්ගහෙත්වා ගණ්හිත්වා අභිනිවිසිත්වා සකාය සකාය දිට්ඨියා{4} වසන්ති ආවසන්ති පරිවසන්තීති ‘පරමන්ති දිට්ඨීසු පරිබ්බසානො.’"
                    }
                ],
                "footnotes": [
                    {
                        "type": "footnote",
                        "text": "1. අනභාවං ගතා - ස්යා"
                    },
                    {
                        "type": "footnote",
                        "text": "2. සුත්තං චක්ඛති - සීමු. II."
                    },
                    {
                        "type": "footnote",
                        "text": "3. යදුත්තරී කුරුතෙ - මනුප."
                    },
                    {
                        "type": "footnote",
                        "text": "4. සක්කායදිඨියා - ස්යා"
                    },
                    {
                        "type": "footnote",
                        "text": "5. පවසන්ති - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 142,
            "pali": {
                "entries": [
                    {
                        "type": "paragraph",
                        "text": "**යදුත්තරිං කුරුතෙ ජන්තු ලොකෙ**ති - ‘යදූ’ති{1} යං; **උත්තරිං කුරුතෙ**ති උත්තරිං කරොති අග්ගං සෙට්ඨං විසෙට්ඨං පාමොක්ඛං උත්තමං පවරං කරොති - අයං සත්ථා සබ්බඤ්ඤූති උත්තරිං කරොති අග්ගං සෙට්ඨං විසෙට්ඨං පාමොක්ඛං උත්තමං පවරං කරොති. අයං ධම්මො ස්වාක්ඛාතො, අයං ගණො සුපටිපන්නො, අයං දිට්ඨි භද්දිකා, අයං පටිපදා සුපඤ්ඤත්තා, අයං මග්ගො නිය්යානිකොති උත්තරිං කරොති අග්ගං සෙට්ඨං විසෙට්ඨං පාමොක්ඛං උත්තමං පවරං කරොති නිබ්බත්තෙති; අභිනිබ්බත්තෙති; **ජන්තූ**ති සත්තො නරො -පෙ- මනුජො; **ලොකෙ**ති අපායලොකෙ -පෙ- ආයතනලොකෙති ‘යදුත්තරිං කුරුතෙ ජන්තු ලොකෙ.’"
                    },
                    {
                        "type": "paragraph",
                        "text": "**හීනාති අඤ්ඤෙ තතො සබ්බමාහා**ති - අත්තනො සත්ථාරං ධම්මක්ඛානං ගණං දිට්ඨිං පටිපදං මග්ගං ඨපෙත්වා සබ්බෙ පරවාදෙ{2} ඛිපති උක්ඛිපති පරික්ඛිපති: සො සත්ථා න සබ්බඤ්ඤූ, ධම්මො න ස්වාක්ඛාතො, ගණො න සුපටිපන්නො, දිට්ඨි න භද්දිකා, පටිපදා න සුපඤ්ඤත්තා, මග්ගො න නිය්යානිකො, න තත්ථ{3} සුද්ධි වා විසුද්ධි වා පරිසුද්ධි වා මුත්ති වා විමුත්ති වා පරිමුත්ති වා, නත්ථෙත්ථ සුජ්ඣන්ති වා විසුජ්ඣන්ති වා පරිසුජ්ඣන්ති වා, මුච්චන්ති වා, විමුච්චන්ති වා පරිමුච්චන්ති වා, හීනා නිහීනා ඔමකා ලාමකා ඡත්තකා{4} පරිත්තාති එවමාහ එවං කථෙති එවං භණති එවං දීපයති එවං වොහරතීති ‘හීනාති අඤ්ඤෙ තතො සබ්බමාහ. ‘"
                    },
                    {
                        "type": "paragraph",
                        "text": "**තස්මා විවාදානි අවීතිවත්තො**ති - ‘ තස්මා’ති තස්මා තංකාරණා තංහෙතු තප්පච්චයා තන්නිදානා; **විවාදානී**ති දිට්ඨිකලහානි දිට්ඨිභණ්ඩනානි දිට්ඨිවිග්ගහානි දිට්ඨිවිවාදානි දිට්ඨිමෙධගානි; **අවීතිවත්තො**ති අනතික්කන්තො අසමතික්කන්තො අවීතිවත්තොති තස්මා විවාදානි අවීතිවත්තො."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පරමන්ති දිට්ඨීසු පරිබ්බසානො\nයදුත්තරිං කුරුතෙ ජන්තු ලොකෙ,\nහීනාති අඤ්ඤෙ තතො සබ්බමාහ\nතස්මා විවාදානි අවීතිවත්තො”ති.",
                        "level": 2
                    },
                    {
                        "type": "heading",
                        "text": "5 - 2",
                        "level": 1
                    },
                    {
                        "type": "gatha",
                        "text": "යදත්තනී පස්සති ආනිසංසං\nදිට්ඨෙ සුතෙ සීලවතෙ මුතෙ වා,\nතදෙව සො තත්ථ සමුග්ගහාය\nනිහීනතො පස්සති සබ්බමඤ්ඤං",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. යදන්ති - සීමු. II."
                    },
                    {
                        "type": "footnote",
                        "text": "2. පරප්පවාදෙ - සීමු. II."
                    },
                    {
                        "type": "footnote",
                        "text": "3. නත්ථෙත්ථ - සීමු. II."
                    },
                    {
                        "type": "footnote",
                        "text": "4. ජතුක්කා - __I__ සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 144,
            "pali": {
                "entries": [
                    {
                        "type": "paragraph",
                        "text": "යදත්තනි පස්සති ආනිසංසං දිට්ඨෙ සුතෙ සිලවතෙ මුතෙ වාති ‘යදත්තනී’ති යං අත්තනි, අත්තා වුච්චති දිට්ඨිගතං, අත්තනො දිට්ඨියා ද්වෙ ආනිසංසෙ පස්සති: දිට්ඨධම්මිකඤ්ච ආනිසංසං සම්පරායිකඤ්ච ආනිසංසං. කතමො දිට්ඨියා දිට්ඨධම්මිකො ආනිසංසො? යන්දිට්ඨිකො සත්ථා හොති, තන්දිට්ඨිකා සාවකා හොන්ති, තන්දිට්ඨිකං සත්ථාරං සාවකා සක්කරොන්ති ගරුකරොන්ති මානෙන්ති පූජෙන්ති. ලභති ච තතොනිදානං චීවරපිණ්ඩපාතසෙනාසනගිලානප්පච්චයභෙසජ්ජපරික්ඛාරං. අයං දිට්ඨියා දිට්ඨධම්මිකො ආනිසංසො. කතමො දිට්ඨියා සම්පරායිකො ආනිසංසො? අයං දිට්ඨි අලං නාගත්තාය වා සුපණ්ණත්තාය වා යක්ඛත්තාය වා අසුරත්තාය වා ගන්ධබ්බත්තාය වා මහාරාජත්තාය වා ඉන්දත්තාය වා බ්රහ්මත්තාය වා දෙවත්තාය වා, අයං දිට්ඨි අලං සුද්ධියා විසුද්ධියා පරිසුද්ධියා මුත්තියා විමුත්තියා පරිමුත්තියා, ඉමාය දිට්ඨියා සුජ්ඣන්ති විසුජ්ඣන්ති පරිසුජ්ඣන්ති මුච්චන්ති විමුච්චන්ති පරිමුච්චන්ති, ඉමාය දිට්ඨියා සුජ්ඣිස්සාමි විසුජ්ඣිස්සාමි පරිසුජ්ඣිස්සාමි මුච්චිස්සාමි විමුච්චිස්සාමි පරිමුච්චිස්සාමීති ආයතිං ඵලපාටිකඞ්ඛී හොති. අයං දිට්ඨියා සම්පරායිකො ආනිසංසො. අත්තනො දිට්ඨියා ඉමෙ ද්වෙ ආනිසංසෙ පස්සති. දිට්ඨසුද්ධියාපි ද්වෙ ආනිසංසෙ පස්සති - සුතසුද්ධියාපි ද්වෙ ආනිසංසෙ පස්සති සීලසුද්ධියාපි ද්වෙ ආනිසංසෙ පස්සති - වතසුද්ධියාපි ද්වෙ ආනිසංසෙ පස්සති මුතසුද්ධියාපි ද්වෙ ආනිසංසෙ පස්සති: දිට්ඨධම්මිකඤ්ච ආනිසංසං සම්පරායිකඤ්ච ආනිසංසං. කතමො මුතසුද්ධියා දිට්ඨධම්මිකො ආනිසංසො? යන්දිට්ඨිකො සත්ථා හොති, තන්දිට්ඨිකා සාවකා හොන්ති -පෙ- අයං මුතසුද්ධියා සම්පරායිකො ආනිසංසො. මුතසුද්ධියාපි ඉමෙ ද්වෙ ආනිසංසෙ පස්සති දක්ඛති ඔලොකෙති නිජ්ඣායති උපපරික්ඛතීති ‘යදත්තනී පස්සති ආනිසංසං දිට්ඨෙ සුතෙ සීලවතෙ මුතෙ වා.’"
                    },
                    {
                        "type": "paragraph",
                        "text": "**තදෙව සො තත්ථ සමුග්ගහායා**ති - ‘තදෙවා’ති තං දිට්ඨිගතං; **තත්ථා**ති සකාය දිට්ඨියා සකාය ඛන්තියා සකාය රුචියා සකාය ලද්ධියා; **සමුග්ගහායා**ති - ඉදං පරමං අග්ගං සෙට්ඨං විසෙට්ඨං පාමොක්ඛං උත්තමං පවරන්ති ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වාති තදෙව සො තත්ථ සමුග්ගහාය. **නිහීනතො පස්සති සබ්බමඤ්ඤ**න්ති අඤ්ඤං සත්ථාරං ධම්මක්ඛානං ගණං දිට්ඨිං පටිපදං මග්ගං හීනතො නිහීනතො ඔමකතො ලාමකතො ඡත්තකතො{1} පරිත්තතො දිස්සති පස්සති දක්ඛති ඔලොකෙති නිජ්ඣායති උපපරික්ඛතීති ‘නිහීනතො පස්සති සබ්බමඤ්ඤං. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යදත්තනී පස්සති ආනිසංසං\nදිට්ඨෙ සුතෙ සීලවතෙ මුතෙ වා,\nතදෙව සො තත්ථ සමුග්ගහාය\nනිහීනතො පස්සති සබ්බමඤ්ඤ”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ජතුක්කතො - සීමු. II. ඡතුක්කතො - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 146,
            "pali": {
                "entries": [
                    {
                        "type": "heading",
                        "text": "5 - 3",
                        "level": 1
                    },
                    {
                        "type": "gatha",
                        "text": "තං{1} චාපි ගන්ථං{2} කුසලා වදන්ති\nයන්නිස්සිතො පස්සති හීනමඤ්ඤං,\nතස්මා හි දිට්ඨං ව සුතං මුතං වා\nසීලබ්බතං භික්ඛු න නිස්සයෙය්ය.",
                        "level": 2
                    },
                    {
                        "type": "paragraph",
                        "text": "**තං චාපි ගන්ථං කුසලා වදන්තී**ති - ‘කුසලා’ති යෙ තෙ ඛන්ධකුසලා ධාතුකුසලා ආයතනකුසලා පටිච්චසමුප්පාදකුසලා සතිපට්ඨානකුසලා සම්මප්පධානකුසලා ඉද්ධිපාදකුසලා ඉන්ද්රියකුසලා බලකුසලා බොජ්ඣඞ්ගකුසලා මග්ගකුසලා ඵලකුසලා නිබ්බානකුසලා. තෙ කුසලා එවං වදන්ති: ගන්ථො{3} එසො, ලග්ගනං{4} එතං, බන්ධනං එතං, පළිබොධො එසොති එවං වදන්ති එවං කථෙන්ති එවං භණන්ති එවං දීපයන්ති එවං වොහරන්තීති - ‘තං චාපි ගන්ථං කුසලා වදන්ති. ‘"
                    },
                    {
                        "type": "paragraph",
                        "text": "**යං නිස්සිතො පස්සති හීනමඤ්ඤ**න්ති - ‘ යං නිස්සිතො’ති යං සත්ථාරං ධම්මක්ඛානං ගණං දිට්ඨිං පටිපදං මග්ගං නිස්සිතො සන්නිස්සිතො{5} අල්ලීනො උපගතො අජ්ඣොසිතො අධිමුත්තො; **පස්සති හීනමඤ්ඤ**න්ති අඤ්ඤං සත්ථාරං ධම්මක්ඛානං ගණං දිට්ඨිං පටිපදං මග්ගං හීනතො නිහීනතො ඔමකතො ලාමකතො ඡත්තකතො{6} පරිත්තතො දිස්සති පස්සති දක්ඛති ඔලොකෙති නිජ්ඣායති උපනිජ්ඣායති උපපරික්ඛතීති - ‘යං නිස්සිතො පස්සති හීනමඤ්ඤං.’"
                    },
                    {
                        "type": "paragraph",
                        "text": "**තස්මා හි දිට්ඨං ව සුතං මුතං වා සීලබ්බතං භික්ඛු න නිස්සයෙය්යා**ති ‘තස්මා’ති තස්මා තංකාරණා තංහෙතු තප්පච්චයා තං නිදානා - දිට්ඨං වා දිට්ඨසුද්ධිං වා සුතං වා සුතසුද්ධිං වා මුතං වා මුතසුද්ධිං වා සීලං වා සීලසුද්ධිං වා වතං වා වතසුද්ධිං වා න නිස්සයෙය්ය න ගණ්හෙය්ය න පරාමසෙය්ය න අභිනිවිසෙය්යාති - ‘තස්මා හි දිට්ඨං ව සුතං මුතං වා සීලබ්බතං භික්ඛු න නිස්සයෙය්ය.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“තංචාපි ගන්ථං{7} කුසලා වදන්ති\nයං නිස්සිතො පස්සති හීනමඤ්ඤං,\nතස්මා හි දිට්ඨං ව සුතං මුතං වා\nසීලබ්බතං භික්ඛු න නිස්සයෙය්යා”ති.",
                        "level": 2
                    },
                    {
                        "type": "heading",
                        "text": "5 - 4",
                        "level": 1
                    },
                    {
                        "type": "gatha",
                        "text": "දිට්ඨිම්පි ලොකස්මිං න කප්පයෙය්ය\nඤාණෙන වා සීලවතෙන වාපි,\nසමොති අත්තානමනූපනෙය්ය\nහීනො න මඤ්ඤෙථ විසෙසි වාපි.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. තං වාපි - ස්යා. මඡසං,"
                    },
                    {
                        "type": "footnote",
                        "text": "2. ගන්ධං - මනුප"
                    },
                    {
                        "type": "footnote",
                        "text": "3. ගන්ධො - මනුප,"
                    },
                    {
                        "type": "footnote",
                        "text": "4. ලම්බනං - ස්යා."
                    },
                    {
                        "type": "footnote",
                        "text": "5. අතිනිස්සිතො - මඡසං"
                    },
                    {
                        "type": "footnote",
                        "text": "6. ඡතුක්කතො - සීමු. II. ඡතුක්කතො - මනුප."
                    },
                    {
                        "type": "footnote",
                        "text": "7. ගන්ධං - මනුප"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 148,
            "pali": {
                "entries": [
                    {
                        "type": "paragraph",
                        "text": "**දිට්ඨිම්පි ලොකස්මිං න කප්පයෙය්ය ඤාණෙන වා සීලවතෙන වාපී**ති අට්ඨසමාපත්තිඤාණෙන වා පඤ්චාභිඤ්ඤාඤාණෙන වා මිච්ඡාඤාණෙන වා සීලෙන වා වතෙන වා සීලබ්බතෙන වා දිට්ඨිං න කප්පයෙය්ය න ජනෙය්ය න සඤ්ජනෙය්ය න නිබ්බත්තෙය්ය නාභිනිබ්බත්තෙය්ය; **ලොකස්මි**න්ති අපායලොකෙ -පෙ- ආයතනලොකෙති - දිට්ඨිම්පි ලොකස්මිං න කප්පයෙය්ය."
                    },
                    {
                        "type": "paragraph",
                        "text": "**ඤාණෙන වා සීලවතෙන වාපි සමොති අත්තානමනූපනෙය්යා**ති සදිසොහමස්මීති අත්තානං න උපනෙය්ය ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභානෙන වා අඤ්ඤතරඤ්ඤතරෙන වා වත්ථුනාති ‘සමොති අත්තානමනූපනෙය්ය. ‘"
                    },
                    {
                        "type": "paragraph",
                        "text": "**හීනො න මඤ්ඤෙථ විසෙසි වාපී**ති - ‘හීනොහමස්මී’ති අත්තානං න උපනෙය්ය{1} ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනා, ‘සෙය්යොහමස්මී’ති අත්තානං න උපනෙය්ය{1} ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනාති ‘හීනො න මඤ්ඤෙථ විසෙසි වාපි.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“දිට්ඨිම්පි ලොකස්මිං න කප්පයෙය්ය\nඤාණෙන වා සීලවතෙන වාපි,\nසමොති අත්තානමනූපනෙය්ය\nහීනො න මඤ්ඤෙථ විසෙසි වාපී”ති.",
                        "level": 2
                    },
                    {
                        "type": "heading",
                        "text": "5 - 5",
                        "level": 1
                    },
                    {
                        "type": "gatha",
                        "text": "අත්තං පහාය අනුපාදියානො\nඤාණෙපි{2} සො නිස්සයං නො කරොති,\nස වෙ වියත්තෙසු න වග්ගසාරී\nදිට්ඨිම්පි සො න පච්චෙති කිඤ්චි.",
                        "level": 2
                    },
                    {
                        "type": "paragraph",
                        "text": "**අත්තං පහාය අනුපාදියානො**ති - ‘ අත්තං පහායා’ති අත්තදිට්ඨිං පහාය; ‘අත්තං පහායා’ති අත්තගාහං පහාය; ‘අත්තං පහායා’ති තණ්හාවසෙන දිට්ඨිවසෙන ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං පහාය පජහිත්වා විනොදයිත්වා{3} බ්යන්තිං කරිත්වා අනභාවං ගමෙත්වාති - අත්තං පහාය; **අනුපාදියානො**ති චතුහි උපාදානෙහි අනුපාදියමානො අගණ්හමානො අපරාමසමානො අනභිනිවිසමානොති ‘අත්තං පහාය අනුපාදියානො."
                    }
                ],
                "footnotes": [
                    {
                        "type": "footnote",
                        "text": "1. උපවදෙය්ය - සීමු. II."
                    },
                    {
                        "type": "footnote",
                        "text": "2. මු: ඤාණෙනපි - සීමු. II."
                    },
                    {
                        "type": "footnote",
                        "text": "3. විනොදෙත්වා - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 150,
            "pali": {
                "entries": [
                    {
                        "type": "paragraph",
                        "text": "**ඤාණෙපි{1} සො නිස්සයං නො කරොතී**ති අට්ඨසමාපත්තිඤාණෙ වා පඤ්චාභිඤ්ඤාඤාණෙ වා මිච්ඡාඤාණෙ{1} වා තණ්හානිස්සයං වා දිට්ඨිනිස්සයං වා න කරොති න ජනෙති න සඤ්ජනෙති න නිබ්බත්තෙති නාභිනිබ්බත්තෙතීති - ‘ඤාණෙපි{1} සො නිස්සයං නො කරොති.’"
                    },
                    {
                        "type": "paragraph",
                        "text": "**ස වෙ වියත්තෙසු න වග්ගසාරී**ති ස වෙ වියත්තෙසු භින්නෙසු ද්වෙජ්ඣාපන්නෙසු ද්වෙළ්හකජාතෙසු නානාදිට්ඨිකෙසු නානාඛන්තිකෙසු නානාරුචිකෙසු නානාලද්ධිකෙසු නානාදිට්ඨිනිස්සයං නිස්සිතෙසු ඡන්දාගතිං ගච්ඡන්තෙසු දොසාගතිං ගච්ඡන්තෙසු මොහාගතිං ගච්ඡන්තෙසු භයාගතිං ගච්ඡන්තෙසු න ඡන්දාගතිං ගච්ඡති, න දොසාගතිං ගච්ඡති, න මොහාගතිං ගච්ඡති, න භයාගතිං ගච්ඡති; න රාගවසෙන ගච්ඡති, න දොසවසෙන ගච්ඡති, න මොහවසෙන ගච්ඡති, න මානවසෙන ගච්ඡති, න දිට්ඨිවසෙන ගච්ඡති, න උද්ධච්චවසෙන ගච්ඡති, න විචිකිච්ඡාවසෙන ගච්ඡති, න අනුසයවසෙන ගච්ඡති, න වග්ගෙහි ධම්මෙහි යායති නිය්යති වුය්හති සංහරීයතීති - ‘ස වෙ වියත්තෙසු න වග්ගසාරී’."
                    },
                    {
                        "type": "paragraph",
                        "text": "**දිට්ඨිම්පි සො න පච්චෙති කිඤ්චී**ති තස්ස ද්වාසට්ඨි දිට්ඨිගතානි පහීනානි සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි; සො කිඤ්චි දිට්ඨිගතං න පච්චෙති න පච්චාගච්ඡතීති - ‘දිට්ඨිම්පි සො න පච්චෙති කිඤ්චි.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අත්තං පහාය අනුපාදියානො\nඤාණෙපි{1} සො නිස්සයං නො කරොති,\nස වෙ වියත්තෙසු න වග්ගසාරී\nදිට්ඨිම්පි සො න පච්චෙති කිඤ්චී”ති.",
                        "level": 2
                    },
                    {
                        "type": "heading",
                        "text": "5 - 6",
                        "level": 1
                    },
                    {
                        "type": "gatha",
                        "text": "යස්සූභයන්තෙ පණිධීධ නත්ථි\nභවාභවාය ඉධ වා හුරං වා,\nනිවෙසනා තස්ස න සන්ති කෙචි\nධම්මෙසු නිච්ඡෙය්ය සමුග්ගහීතං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ඤාණෙන වා - සීමු. II. මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 152,
            "pali": {
                "entries": [
                    {
                        "type": "paragraph",
                        "text": "**යස්සූභයන්තෙ පණිධීධ නත්ථි භවාභවාය ඉධ වා හුරං වාති ‘යස්සා**ති’ අරහතො ඛීණාසවස්ස, **අන්තො**ති ඵස්සො එකො අන්තො, ඵස්සසමුදයො දුතියො අන්තො; අතීතො එකො අන්තො, අනාගතො දුතියො අන්තො; සුඛා වෙදනා එකො අන්තො, දුක්ඛා වෙදනා දුතියො අන්තො; නාමං එකො අන්තො, රූපං දුතියො අන්තො; ඡ අජ්ඣත්තිකානි ආයතනානි එකො අන්තො, ඡ බාහිරානි ආයතනානි දුතියො අන්තො; සක්කායො එකො අන්තො, සක්කායසමුදයො දුතියො අන්තො; **පණිධි** වුච්චති තණ්හා යො රාගො සාරාගො -පෙ- අභිජ්ඣා ලොභො අකුසලමූලං; **භවාභවායා**ති භවාභවාය කම්මභවාය පුනබ්භවාය, කාමභවාය කම්මභවාය, කාමභවාය පුනබ්භවාය, රූපභවාය කම්මභවාය, රූපභවාය පුනබ්භවාය, අරූපභවාය කම්මභවාය, අරූපභවාය පුනබ්භවාය පුනප්පුනභවාය පුනප්පුන ගතියා පුනප්පුන උප්පත්තියා පුනප්පුන පටිසන්ධියා පුනප්පුන අත්තභාවාභිනිබ්බත්තියා; **ඉධා**ති සකත්තභාවො; **හුරං**ති{1} පරත්තභාවො; ඉධාති සකරූපවෙදනාසඤ්ඤාසඞ්ඛාරවිඤ්ඤාණං; **හුරං**ති පරරූපවෙදනාසඤ්ඤාසඞ්ඛාරවිඤ්ඤාණං; ඉධාති ඡ අජ්ඣත්තිකානි ආයතනානි; හුරංති ඡ බාහිරානි ආයතනානි; ඉධාති මනුස්සලොකො; හුරංති දෙවලොකො; ඉධාති කාමධාතු; හුරංති රූපධාතු අරූපධාතු; ඉධාති කාමධාතු රූපධාතු; හුරංති අරූපධාතු."
                    },
                    {
                        "type": "paragraph",
                        "text": "**යස්සූභයන්තෙ පණිධීධ නත්ථි භවාභවාය ඉධ වා හුරං වා**ති ‘යස්ස’ උභො අන්තෙ ච භවාභවාය ච ඉධ හුරං ච පණිධි තණ්හා නත්ථි න සන්ති, න සංවිජ්ජති{2}, නූපලබ්භති{3}, පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති - යස්සූභයන්තෙ පණිධීධ නත්ථි භවාභවාය ඉධ වා හුරං වා."
                    },
                    {
                        "type": "paragraph",
                        "text": "**නිවෙසනා තස්ස න සන්ති කෙචී**ති - ‘**නිවෙසනා’**ති ද්වෙ නිවෙසනා තණ්හානිවෙසනා ච දිට්ඨිනිවෙසනා ච. -පෙ- අයං තණ්හානිවෙසනා. -පෙ- අයං දිට්ඨිනිවෙසනා; **තස්සා**ති අරහතො ඛීණාසවස්ස, ‘නිවෙසනා තස්ස න සන්ති කෙචී’ති නිවෙසනා තස්ස **කෙචි** නත්ථි න සන්ති න සංවිජ්ජන්ති නූපලබ්බන්ති, පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති - නිවෙසනා තස්ස න සන්ති කෙචි."
                    },
                    {
                        "type": "paragraph",
                        "text": "**ධම්මෙසු නිච්ඡෙය්ය සමුග්ගහීත**න්ති - ‘**ධම්මෙසූ**’ති ද්වාසට්ටියා{4} දිට්ඨිගතෙසු; **නිච්ඡෙය්යා**ති නිච්ඡිනිත්වා විචිනිත්වා පවිචිනිත්වා තුලයිත්වා තීරයිත්වා විභාවයිත්වා විභූතං කත්වා; **සමුග්ගහීත**න්ති ඔධිග්ගාහො බිලග්ගාහො වරග්ගාහො කොට්ඨාසග්ගාහො උච්චයග්ගාහො සමුච්චයග්ගාහො ඉදං සච්චං තච්ඡං තථං භූතං යාථාවං අවිපරීතන්ති ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං නත්ථි න සන්ති න සංවිජ්ජති නූපලබ්භති පහීනං සමුච්ඡින්නං වූපසන්නං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪන්ති - ධම්මෙසු නිච්ඡෙය්ය සමුග්ගහීතං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යස්සූභයන්තෙ පණිධීධ නත්ථි\nභවාභවාය ඉධ වා හුරං වා,\nනිවෙසනා තස්ස න සන්ති කෙචි\nධම්මෙසු නිච්ඡෙය්ය සමුග්ගහීතං”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. හුරාති - සීමු. II. ස්යා."
                    },
                    {
                        "type": "footnote",
                        "text": "2. නසංවිජ්ජන්ති - සීමු. II. මඡසං."
                    },
                    {
                        "type": "footnote",
                        "text": "3. නුපලබ්භන්ති - සීමු. II. මඡසං."
                    },
                    {
                        "type": "footnote",
                        "text": "4. ද්වාසට්ඨි - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 154,
            "pali": {
                "entries": [
                    {
                        "type": "heading",
                        "text": "5 - 7",
                        "level": 1
                    },
                    {
                        "type": "gatha",
                        "text": "තස්සීධ දිට්ඨෙ ව සුතෙ මුතෙ වා\nපකප්පිතා නත්ථි අණූපි සඤ්ඤා,\nතං බ්රාහ්මණං දිට්ඨිමනාදියානං\nකෙනීධ ලොකස්මිං විකප්පයෙය්ය.",
                        "level": 2
                    },
                    {
                        "type": "paragraph",
                        "text": "**තස්සීධ දිට්ඨෙ ව සුතෙ මුතෙ වා පකප්පිතා නත්ථි අණූපි සඤ්ඤා**ති ‘**තස්සා**ති’ අරහතො ඛීණාසවස්ස, තස්ස දිට්ඨෙ වා දිට්ඨසුද්ධියා වා සුතෙ වා සුතසුද්ධියා වා මුතෙ වා මුතසුද්ධියා වා, සඤ්ඤාපුබ්බඞ්ගමතා සඤ්ඤාවිකප්පයතා, සඤ්ඤාවිග්ගහෙන සඤ්ඤාය උට්ඨපිතා සමුට්ඨපිතා කප්පිතා පකප්පිතා සඞ්ඛතා අභිසඞ්ඛතා සණ්ඨපිතා දිට්ඨි නත්ථි න සන්ති න සංවිජ්ජති නූපලබ්භති, පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති - තස්සීධ. දිට්ඨෙව සුතෙ මුතෙ වා පකප්පිතා නත්ථි අණූපිසඤ්ඤා."
                    },
                    {
                        "type": "paragraph",
                        "text": "**තං බ්රාහ්මණං දිට්ඨිමනාදියාන**න්ති - **බ්රාහ්මණො**ති සත්තන්නං ධම්මානං බාහිතත්තා බ්රාහ්මණො, සක්කායදිට්ඨි බාහිතා හොති, - පෙ- අසිතො1 තාදී පවුච්චතෙ ස බ්රහ්මා; **තං බ්රාහ්මණං දිට්ඨිමනාදියාන**න්ති - තං බ්රාහ්මණං දිට්ඨිමනාදියන්තං අගණ්හන්තං අපරාමසන්තං අනභිනිවිසන්තන්ති ‘තං බ්රාහ්මණං දිට්ඨිමනාදියානං’"
                    },
                    {
                        "type": "paragraph",
                        "text": "**කෙනීධ ලොකස්මිං විකප්පයෙය්යා**ති - ‘**කප්පා**’ති ද්වෙ කප්පා: තණ්හාකප්පො ච දිට්ඨිකප්පො ච -පෙ- අයං තණ්හාකප්පො -පෙ- අයං දිට්ඨිකප්පො. තස්ස තණ්හාකප්පො පහීනො දිට්ඨිකප්පො පටිනිස්සට්ඨො. තණ්හාකප්පස්ස පහීනත්තා දිට්ඨිකප්පස්ස පටිනිස්සට්ඨත්තා. කෙන රාගෙන කප්පෙය්ය? කෙන දොසෙන කප්පෙය්ය? කෙන මොහෙන කප්පෙය්ය? කෙන මානෙන කප්පෙය්ය? කාය දිට්ඨියා කප්පෙය්ය? කෙන උද්ධච්චෙන කප්පෙය්ය? කාය විචිකිච්ඡාය කප්පෙය්ය? කෙහි අනුසයෙහි කප්පෙය්ය රත්තොති වා දුට්ඨොති වා මූළ්හොති වා විනිබද්ධොති වා පරාමට්ඨොති වා වික්ඛෙපගතොති වා අනිට්ඨං ගතොති වා ථාමගතොති වා? තෙ අභිසඞ්ඛාරා පහීනා, අභිසඞ්ඛාරානං පහීනත්තා ගතියා{2} කෙන කප්පෙය්ය නෙරයිකොති වා තිරච්ඡානයොනිකොති වා පෙත්තිවිසයිකොති වා මනුස්සොති වා දෙවොති වා රූපීති වා අරූපීති වා සඤ්ඤීති වා අසඤ්ඤීති වා නෙවසඤ්ඤීනාසඤ්ඤීති වා? සො හෙතු නත්ථි පච්චයො නත්ථි කාරණං නත්ථි යෙන කප්පෙය්ය විකප්පෙය්ය විකප්පං ආපජ්ජෙය්ය. **කෙනීධ ලොකස්මි**න්ති - අපායලොකෙ -පෙ- ආයතනලොකෙති - කෙනීධ ලොකස්මිං විකප්පයෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“තස්සීධ දිට්ඨෙ ව සුතෙ මුතෙ වා\nපකප්පිතා නත්ථි අණූපි සඤ්ඤා,\nතං බ්රාහ්මණං දිට්ඨිමනාදියානං\nකෙනීධ ලොකස්මිං විකප්පයෙය්යා”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අනිස්සිතො - ස්යා."
                    },
                    {
                        "type": "footnote",
                        "text": "2. ගතියො - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 156,
            "pali": {
                "entries": [
                    {
                        "type": "heading",
                        "text": "5 - 8",
                        "level": 1
                    },
                    {
                        "type": "gatha",
                        "text": "න කප්පයන්ති න පුරෙක්ඛරොන්ති\nධම්මාපි තෙසං න පටිච්ඡිතාසෙ,\nන බ්රාහ්මණො සීලවතෙන නෙය්යො\nපාරං ගතො න පච්චෙති තාදී.",
                        "level": 2
                    },
                    {
                        "type": "paragraph",
                        "text": "**න කප්පයන්ති න පුරෙක්ඛරොන්තී**ති - ‘කප්පාති ‘ද්වෙ කප්පා: තණ්හාකප්පො ච දිට්ඨිකප්පො ච."
                    },
                    {
                        "type": "paragraph",
                        "text": "කතමො තණ්හාකප්පො? යාවතා තණ්හාසඞ්ඛාතෙන සීමකතං මරියාදීකතං{1} ඔධිකතං පරියන්තකතං{2} පරිග්ගහිතං මමායිතං: ඉදං මම එතං මම එත්තකං මමං එත්තාවතා මමං, මම රූපා සද්දා ගන්ධා රසා ඵොට්ඨබ්බා අත්ථරණා පාපුරණා දාසිදාසා අජෙළකා කුක්කුටසූකරා හත්ථිගවාස්සවළවා ඛෙත්තං වත්ථු හිරඤ්ඤං සුවණ්ණං ගාමනිගමරාජධානියො රට්ඨං ච ජනපදො ච කොසො ච කොට්ඨාගාරඤ්ච කෙවලම්පි මහාපඨවිං තණ්හාවසෙන මමායති, යාවතා අට්ඨසතතණ්හාවිචරිතං, අයං තණ්හාකප්පො."
                    },
                    {
                        "type": "paragraph",
                        "text": "කතමො දිට්ඨිකප්පො? වීසතිවත්ථුකා සක්කායදිට්ඨි, දසවත්ථුකා මිච්ඡාදිට්ඨි, දසවත්ථුකා අන්තග්ගාහිකා දිට්ඨි, යා එවරූපා දිට්ඨි දිට්ඨිගතං දිට්ඨිගහනං දිට්ඨිකන්තාරං දිට්ඨිවිසූකායිකං දිට්ඨිවිප්ඵන්දිතං දිට්ඨිසඤ්ඤොජනං ගාහො පටිග්ගාහො අභිනිවෙසො පරාමාසො කුම්මග්ගො මිච්ඡාපථො මිච්ඡත්තං තිත්ථායතනං විපරියෙසගාහො විපරීතගාහො විපල්ලාසගාහො මිච්ඡාගාහො, අයාථාවකස්මිං යාථාවකන්ති{3} ගාහො, යාවතා ද්වාසට්ඨි දිට්ඨිගතානි; අයං දිට්ඨිකප්පො."
                    },
                    {
                        "type": "paragraph",
                        "text": "තෙසං තණ්හාකප්පො පහීනො, දිට්ඨිකප්පො පටිනිස්සට්ඨො; තණ්හාකප්පස්ස පහීනත්තා දිට්ඨිකප්පස්ස පටිනිස්සට්ඨත්තා තෙ තණ්හාකප්පං වා දිට්ඨිකප්පං වා න කප්පෙන්ති න ජනෙන්ති න සංජනෙන්ති න නිබ්බත්තෙන්ති නාභිනිබ්බත්තෙන්තීති - න කප්පයන්ති; **න පුරෙක්ඛරොන්තී**ති **පුරෙක්ඛාරාති** ද්වෙ පුරෙක්ඛාරා: තණ්හාපුරෙක්ඛාරො ච දිට්ඨිපුරෙක්ඛාරො ච -පෙ- අයං තණ්හාපුරෙක්ඛාරො -පෙ- අයං දිට්ඨිපුරෙක්ඛාරො. තෙසං තණ්හාපුරෙක්ඛාරො පහීනො, දිට්ඨිපුරෙක්ඛාරො පටිනිස්සට්ඨො තණ්හා පුරෙක්ඛාරස්ස පහීනත්තා දිට්ඨිපුරෙක්ඛාරස්ස පටිනිස්සට්ඨත්තා න තණ්හං වා න දිට්ඨිං වා පුරතො කත්වා චරන්ති. න තණ්හාධජා න තණ්හාකෙතු න තණ්හාධිපතෙය්යා න දිට්ඨිධජා න දිට්ඨිකෙතු න දිට්ඨාධිපතෙය්යා න තණ්හාය වා න දිට්ඨියා වා පරිවාරෙත්වා චරන්තීති - න කප්පයන්ති න පුරෙක්ඛරොන්ති."
                    }
                ],
                "footnotes": [
                    {
                        "type": "footnote",
                        "text": "1. මරියාදිකතං - මඡසං, ස්යා."
                    },
                    {
                        "type": "footnote",
                        "text": "2. පරියන්තිකතං - ස්යා"
                    },
                    {
                        "type": "footnote",
                        "text": "3. යථාවකන්ති - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 158,
            "pali": {
                "entries": [
                    {
                        "type": "paragraph",
                        "text": "**ධම්මාපි තෙසං න පටිච්ඡිතා සෙ**ති - **ධම්මා** වුච්චන්ති ද්වාසට්ඨි දිට්ඨිගතානි, **තෙස**න්ති තෙසං අරහන්තානං ඛීණාසවානං; **න පටිච්ඡිතාසෙ**ති සස්සතො ලොකො ඉදමෙව සච්චං මොඝමඤ්ඤන්ති න පටිච්ඡිතා සෙ, අසස්සතො ලොකො, අන්තවා ලොකො, අනන්තවා ලොකො, තං ජීවං තං සරීරං, අඤ්ඤං ජීවං අඤ්ඤං සරීරං, හොති තථාගතො පරම්මරණා, න හොති තථාගතො පරම්මරණා, හොති ච න ච හොති තථාගතො පරම්මරණා, නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤන්ති න පටිච්ඡිතා සෙති - ධම්මාපි තෙසං න පටිච්ඡිතා සෙ."
                    },
                    {
                        "type": "paragraph",
                        "text": "**න බ්රාහ්මණො සීලවතෙන නෙය්යො**ති - **‘නා’**ති පටික්ඛෙපො; **බ්රාහ්මණො** ති සත්තන්නං ධම්මානං බාහිතත්තා බ්රාහ්මණො, සක්කායදිට්ඨි බාහිතා හොති, -පෙ- අසිතො{1} තාදීං{2} පවුච්චතෙ ස බ්රහ්මා. **න බ්රාහ්මණො සීලවතෙන නෙය්යො**ති - බ්රාහ්මණො සීලෙන වා වතෙන{3} වා සීලබ්බතෙන{4} වා න යායති න නිය්යති{5} න වුය්හති න සංහරීයතීති - න බ්රාහ්මණො සීලවතෙන නෙය්යො."
                    },
                    {
                        "type": "paragraph",
                        "text": "**පාරං ගතො න පච්චෙති තාදී**ති - පාරං වුච්චති අමතං නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං, සො පාරං ගතො පාරං පත්තො අන්තගතො අන්තප්පත්තො කොටිගතො කොටිප්පත්තො (විත්ථාරො) ජාතිමරණසංසාරො නත්ථි තස්ස පුනබ්භවොති - පාරං ගතො; **නෙ පච්චෙතී**ති සොතාපත්ති මග්ගෙන යෙ කිලෙසා පහීනා, තෙ කිලෙසෙ න පුනෙති න පච්චෙති න පච්චාගච්ඡති. සකදාගාමිමග්ගෙන යෙ කිලෙසා පහීනා, තෙ කිලෙසෙ න පුනෙති න පච්චෙති න පච්චාගච්ඡති, අනාගාමිමග්ගෙන යෙ කිලෙසා පහීනා තෙ කිලෙසෙ න පුනෙති න පච්චෙති න පච්චාගච්ඡති, අරහත්තමග්ගෙන යෙ කිලෙසා පහීනා, තෙ කිලෙසෙ න පුනෙති න පච්චෙති න පච්චාගච්ඡතීති - පාරං ගතො න පච්චෙති;"
                    }
                ],
                "footnotes": [
                    {
                        "type": "footnote",
                        "text": "1. අනිස්සිතො - ස්යා."
                    },
                    {
                        "type": "footnote",
                        "text": "2. තාදි - ස්යා"
                    },
                    {
                        "type": "footnote",
                        "text": "3. වත්තෙන - ස්යා"
                    },
                    {
                        "type": "footnote",
                        "text": "4. සීලවත්තෙන - ස්යා."
                    },
                    {
                        "type": "footnote",
                        "text": "5. නිය්යාති - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 160,
            "pali": {
                "entries": [
                    {
                        "type": "paragraph",
                        "text": "**තාදී**ති අරහා පඤ්චහාකාරෙහි තාදී: ඉට්ඨානිට්ඨෙ තාදී, චත්තාවීති තාදී, තිණ්ණාවීති තාදී, මුත්තාවීති තාදී, තංනිද්දෙසා තාදී. කථං අරහා ඉට්ඨානිට්ඨෙ තාදී? අරහා ලාභෙපි තාදී, අලාභෙපි තාදී, යසෙපි තාදී, අයසෙපි තාදී, පසංසායපි තාදී, නින්දායපි තාදී, සුඛෙපි තාදී දුක්ඛෙපි තාදී, එකං චෙ බාහං{1} ගන්ධෙන ලිම්පෙය්යුං,{2} එකං චෙ බාහං{1} වාසියා තච්ඡෙය්යුං, අමුස්මිං නත්ථි රාගො, අමුස්මිං නත්ථි පටිඝං. අනුනයපටිඝවිප්පහීනො උග්ඝාතිනිඝාතිවීතිවත්තො අනුරොධවිරොධං සමතික්කන්තො; එවං අරහා ඉට්ඨානිට්ඨෙ තාදී. කථං අරහා චත්තාවීති තාදී? අරහතො රාගො චත්තො වන්තො මුත්තො පහීනො පටිනිස්සට්ඨො, දොසො මොහො කොධො උපනාහො මක්ඛො පළාසො ඉස්සා මච්ඡරියං මායා සාඨෙය්යං ථම්භො සාරම්භො මානො අතිමානො මදො පමාදො සබ්බෙ කිලෙසා සබ්බෙ දුච්චරිතා සබ්බෙ දරථා සබ්බෙ පරිළාහා සබ්බෙ සන්තාපා සබ්බාකුසලාභිසඞ්ඛාරා චත්තා වන්තා මුතා පහීනා පටිනිස්සට්ඨා, එවං අරහා චත්තාවීති තාදී. කථං අරහා තිණ්ණාවීති තාදී? අරහා කාමොඝං තිණ්ණො භවොඝං තිණ්ණො දිට්ඨොඝං තිණ්ණො අවිජ්ජොඝං තිණ්ණො සබ්බං සංසාරපථං{3} තිණ්ණො උත්තිණ්ණො නිත්තිණ්ණො අතික්කන්තො සමතික්කන්තො වීතිවත්තො, සො වුත්ථවාසො චිණ්ණචරණො ජාතිමරණසංසාරො නත්ථි තස්ස පුනබ්භවොති. එවං අරහා තිණ්ණාවීති තාදී. කථං අරහා මුත්තාවීති තාදී? අරහතො රාගා චිත්තං මුත්තං විමුත්තං සුවිමුත්තං; දොසා චිත්තං මුත්තං විමුත්තං සුවිමුත්තං, මොහා චිත්තං මුත්තං විමුත්තං සුවිමුත්තං, කොධා උපනාහා මක්ඛා පළාසා ඉස්සාය මච්ඡරියා මායාය සාඨෙය්යා ථම්භා සාරම්භා මානා අතිමානා මදා පමාදා සබ්බකිලෙසෙහි සබ්බදුච්චරිතෙහි සබ්බදරථෙහි සබ්බපරිළාහෙහි සබ්බසන්තාපෙහි සබ්බාකුසලාභිසඞ්ඛාරෙහි චිත්තං මුත්තං විමුත්තං සුවිමුත්තං, එවං අරහා මුත්තාවීති තාදී. කථං අරහා තන්නිද්දෙසා තාදී? අරහා සීලෙ සති සීලවාති තංනිද්දෙසා තාදී; සද්ධාය සති සද්ධොති තංනිද්දෙසා තාදී, විරියෙ සති විරියවාති තංනිද්දෙසා තාදී, සතියා සති සතිමාති තංනිද්දෙසා තාදී, සමාධිස්මිං සති සමාහිතොති තංනිද්දෙසා තාදී, පඤ්ඤාය සති පඤ්ඤවාති තං නිද්දෙසා තාදී, විජ්ජාය සති තෙවිජ්ජොති තංනිද්දෙසා තාදී, අභිඤ්ඤාය සති ඡළභිඤ්ඤොති තංනිද්දෙසා තාදී, එවං අරහා තංනිද්දෙසා තාදීති - පාරඞ්ගතො න පච්චෙති තාදී."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න කප්පයන්ති න පුරෙක්ඛරොන්ති\nධම්මාපි තෙසං න පටිච්ඡිතා සෙ,\nන බ්රාහ්මණො සීලවතෙන නෙය්යො\nපාරඞ්ගතො න පච්චෙති තාදීති.",
                        "level": 2
                    },
                    {
                        "type": "centered",
                        "text": "පරමට්ඨකසුත්තනිද්දෙසො පඤ්චමො.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. අඞ්ගං - සීමු. I."
                    },
                    {
                        "type": "footnote",
                        "text": "2. විලිම්පෙය්යුං - සීමු. II."
                    },
                    {
                        "type": "footnote",
                        "text": "3. සබ්බසංසාරපථං - මනුප. සබ්බසඞ්ඛාරපථං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 162,
            "pali": {
                "entries": [
                    {
                        "type": "centered",
                        "text": "6.",
                        "level": 2
                    },
                    {
                        "type": "heading",
                        "text": "ජරාසුත්තනිද්දෙසො",
                        "level": 2
                    },
                    {
                        "type": "unindented",
                        "text": "**අථ ජරාසුත්තනිද්දෙසො{1} වුච්චති:**"
                    },
                    {
                        "type": "heading",
                        "text": "6 - 1",
                        "level": 1
                    },
                    {
                        "type": "gatha",
                        "text": "අප්පං වත ජීවිතං ඉදං\nඔරං වස්සසතාපි මීයති,{2}\nයො චෙපි අතිච්ච ජීවති\nඅථ ඛො සො ජරසාපි මීයති.",
                        "level": 2
                    },
                    {
                        "type": "paragraph",
                        "text": "**අප්පං වත ජීවිතං ඉද**න්ති - ‘**ජීවිත**’න්ති ආයු ඨිති{3} යපනා යාපනා ඉරීයනා වත්තනා පාලනා ජීවිතං ජීවිතින්ද්රියං; අපිච ද්වීහි කාරණෙහි අප්පකං ජීවිතං, ථොකකං ජීවිතං; ඨිතිපරිත්තතාය වා අප්පකං ජීවිතං, සරසපරිත්තතාය වා අප්පකං ජීවිතං. කථං ඨිතිපරිත්තතාය වා අප්පකං ජීවිතං? අතීතෙ චිත්තක්ඛණෙ ජීවිත්ථ න ජීවති න ජීවිස්සති; අනාගතෙ චිත්තක්ඛණෙ ජීවිස්සති න ජීවති න ජීවිත්ථ; පච්චුප්පන්නෙ චිත්තක්ඛණෙ ජීවති න ජීවිත්ථ න ජීවිස්සති."
                    },
                    {
                        "type": "gatha",
                        "text": "1. ජීවිතං අත්තභාවො ච සුඛදුක්ඛා ච කෙවලා,\nඑකචිත්තසමායුත්තා ලහුසො වත්තතෙ ඛණො.",
                        "level": 1
                    },
                    {
                        "type": "gatha",
                        "text": "2. චුල්ලාසීති සහස්සානි කප්පා{4} තිට්ඨන්ති යෙ මරූ,\nනත්වෙව තෙපි ජීවන්ති ද්වීහි චිත්තෙහි සංයුතා{5}.",
                        "level": 1
                    },
                    {
                        "type": "gatha",
                        "text": "3. යෙ නිරුද්ධා මරන්තස්ස තිට්ඨමානස්ස වා ඉධ,\nසබ්බෙපි{6} සදිසා ඛන්ධා ගතා අප්පටිසන්ධිකා.{7}",
                        "level": 1
                    },
                    {
                        "type": "gatha",
                        "text": "4. අනන්තරා ච යෙ භග්ගා යෙ ච භග්ගා අනාගතා,\nතදන්තරෙ නිරුද්ධානං වෙසමං{8} නත්ථි ලක්ඛණෙ.",
                        "level": 1
                    },
                    {
                        "type": "gatha",
                        "text": "5. අනිබ්බත්තෙන න ජාතො පච්චුප්පන්නෙන ජීවති,\nචිත්තභඞ්ගා මතො ලොකො පඤ්ඤත්තිපරමත්ථියා.{9}",
                        "level": 1
                    },
                    {
                        "type": "gatha",
                        "text": "6. යථා නින්නා පවත්තන්ති ඡන්දෙන පරිණාමිතා,\nඅච්ඡින්නධාරා වත්තන්ති සළායතනපච්චයා.",
                        "level": 1
                    },
                    {
                        "type": "gatha",
                        "text": "7. අනිධානගතා භග්ගා පුඤ්ජො නත්ථි අනාගතෙ,\nනිබ්බත්තායෙව තිට්ඨන්ති ආරග්ගෙ සාසපූපමා.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ජරාසුත්තං - සීමු. II."
                    },
                    {
                        "type": "footnote",
                        "text": "2. මීය්යති - සූ, ස."
                    },
                    {
                        "type": "footnote",
                        "text": "3. ආයුට්ඨිති - සීමු. II."
                    },
                    {
                        "type": "footnote",
                        "text": "4. කප්පං - වි."
                    },
                    {
                        "type": "footnote",
                        "text": "5. සමොහිතා - සීමු. II. සමාහිතා - වි."
                    },
                    {
                        "type": "footnote",
                        "text": "6. සබ්බෙව - සීමු. II."
                    },
                    {
                        "type": "footnote",
                        "text": "7. අප්පටිසන්ධියා - වි."
                    },
                    {
                        "type": "footnote",
                        "text": "8. වෙසම්මං - ස"
                    },
                    {
                        "type": "footnote",
                        "text": "9. පරමට්ඨියා - වි. පරමට්ඨිති - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 164,
            "pali": {
                "entries": [
                    {
                        "type": "gatha",
                        "text": "8. නිබ්බත්තානඤ්ච ධම්මානං භඞ්ගො නෙසං පුරක්ඛතො,\nපලොකධම්මා තිට්ඨන්ති පුරාණෙහි අමිස්සිතා.",
                        "level": 1
                    },
                    {
                        "type": "gatha",
                        "text": "9. අදස්සනාතො ආයන්ති භඞ්ගා ගච්ඡන්ති අදස්සනං,{1}\nවිජ්ජුප්පාදොව ආකාසෙ උප්පජ්ජන්ති වයන්ති චාති.",
                        "level": 1
                    },
                    {
                        "type": "unindented",
                        "text": "එවං ඨිතිපරිත්තතාය අප්පකං ජීවිතං."
                    },
                    {
                        "type": "paragraph",
                        "text": "කථං සරසපරිත්තතාය අප්පකං ජීවිතං? අස්සාසූපනිබද්ධං ජීවිතං, පස්සාසූපනිබද්ධං ජීවිතං, අස්සාසපස්සාසූපනිබද්ධං ජීවිතං, මහාභූතුපනිබද්ධං ජීවිතං, කබලීකාරාහාරූපනිබද්ධං ජීවිතං, උස්මූපනිබද්ධං ජීවිතං, විඤ්ඤාණූපනිබද්ධං ජීවිතං. මූලම්පි ඉමෙසං දුබ්බලං, පුබ්බහෙතු’පි ඉමෙසං දුබ්බලා, යෙපි පච්චයා තෙ’පි දුබ්බලා, යාපි පභවිකා සාපි{2} දුබ්බලා, සහභූපි{3} ඉමෙසං දුබ්බලා, සම්පයොගා’පි ඉමෙසං දුබ්බලා, සහජාපි ඉමෙසං දුබ්බලා, යා’පි පයොජිකා සා’පි දුබ්බලා, අඤ්ඤමඤ්ඤං නිච්චදුබ්බලා ඉමෙ, අඤ්ඤමඤ්ඤං අනවට්ඨිතා ඉමෙ, අඤ්ඤමඤ්ඤං පරිපාතයන්ති ඉමෙ, අඤ්ඤමඤ්ඤස්ස හි නත්ථි තායිතා, න චාපි ඨපෙන්ති අඤ්ඤමඤ්ඤං ඉමෙ. යො’පි නිබ්බත්තකො සො න විජ්ජති."
                    },
                    {
                        "type": "gatha",
                        "text": "10. “න ච කෙනචි කොචි හායති භඞ්ගබ්යා{4} ඉමෙ හි සබ්බසො,\nපුරිමෙහි පභාවිතා ඉමෙ යෙපි පභවකා{5} තෙ පුරෙ මතා\nපුරිමා’පි ච පච්ඡිමා’පි ච අඤ්ඤමඤ්ඤං න කදාචිමාද්දසු”න්ති.",
                        "level": 1
                    },
                    {
                        "type": "unindented",
                        "text": "එවං සරසපරිත්තතාය අප්පකං ජීවිතං."
                    },
                    {
                        "type": "paragraph",
                        "text": "අපි ච චාතුම්මහාරාජිකානං දෙවානං ජීවිතං උපාදාය මනුස්සානං අප්පකං ජීවිතං පරිත්තං ජීවිතං ථොකං ජීවිතං ඛණිකං ජීවිතං ලහුකං ජීවිතං ඉත්තරං ජීවිතං අනද්ධනියං ජීවිතං න චිරට්ඨිතිකං ජීවිතං. තාවතිංසානං දෙවානං - යාමානං දෙවානං - තුසිතානං දෙවානං - නිම්මාණරතීනං දෙවානං - පරනිම්මිතවසවත්තීනං දෙවානං - බ්රහ්මකායිකානං දෙවානං ජීවිතං උපාදාය මනුස්සානං අප්පකං ජීවිතං පරිත්තං ජීවිතං ථොකං ජීවිතං ඛණිකං ජීවිතං ලහුකං ජීවිතං ඉත්තරං ජීවිතං අනද්ධනියං ජීවිතං න චිරට්ඨිතිකං ජීවිතං. වුත්තම්පි චෙතං භගවතා:"
                    },
                    {
                        "type": "paragraph",
                        "text": "“අප්පමිදං භික්ඛවෙ මනුස්සානං ආයු, ගමනීයො සම්පරායො, මන්තාය බොද්ධබ්බං, කත්තබ්බං කුසලං, චරිතබ්බං බ්රහ්මචරියං, නත්ථි ජාතස්ස අමරණං, යො භික්ඛවෙ චිරං ජීවති, සො වස්සසතං අප්පං වා භිය්යො වා.”{a}"
                    }
                ],
                "footnotes": [
                    {
                        "type": "footnote",
                        "text": "1. ගච්ඡන්ත්යදස්සනං - වි."
                    },
                    {
                        "type": "footnote",
                        "text": "2. යෙපි පභාවිකා තෙපි - සීමු. II."
                    },
                    {
                        "type": "footnote",
                        "text": "3. සහභූමි පි - සීමු. II."
                    },
                    {
                        "type": "footnote",
                        "text": "4. ගන්ධබ්බා - සීමු. II."
                    },
                    {
                        "type": "footnote",
                        "text": "5. පභාවිතා - සීමු. II."
                    },
                    {
                        "type": "footnote",
                        "text": "a. මාරසංයුත්ත - පඨමවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 166,
            "pali": {
                "entries": [
                    {
                        "type": "gatha",
                        "text": "11. “අප්පමායු මනුස්සානං හීළෙය්ය නං සුපොරිසො,\nචරෙය්යාදිත්තසීසොව නත්ථි මච්චුස්සනාගමො.",
                        "level": 1
                    },
                    {
                        "type": "gatha",
                        "text": "12. අච්චයන්ති අහොරත්තා ජීවිතං උපරුජ්ඣති,\nආයු ඛීයති මච්චානං කුන්නදීනංව ඔදකං”න්ති.{a}",
                        "level": 1
                    },
                    {
                        "type": "paragraph",
                        "text": "**අප්පං වත ජීවිතං ඉදං ඔරං වස්සසතාපි මීයතී**ති{1} - කලලකාලෙපි චවති මරති අන්තරධායති විප්පලුජ්ජති, අබ්බුදකාලෙපි චවති මරති අන්තරධායති විප්පලුජ්ජති, පෙසිකාලෙපි චවති මරති අන්තරධායති විප්පලුජ්ජති, ඝනකාලෙපි චවති මරති අන්තරධායති විප්පලුජ්ජති, පසාඛකාලෙපි{2} චවති මරති අන්තරධායති විප්පලුජ්ජති, ජාතමත්තොපි චවති මරති අන්තරධායති විප්පලුජ්ජති, සූතිඝරෙපි චවති මරති අන්තරධායති විප්පලුජ්ජති, අද්ධමාසිකොපි චවති මරති අන්තරධායති විප්පලුජ්ජති, මාසිකොපි චවති මරති අන්තරධායති විප්පලුජ්ජති, ද්වෙමාසිකොපි - තෙමාසිකොපි - චතුමාසිකොපි - පඤ්චමාසිකොපි චවති මරති අන්තරධායති විප්පලුජ්ජති, ඡමාසිකොපි - සත්තමාසිකොපි - අට්ඨමාසිකොපි - නවමාසිකොපි - දසමාසිකොපි - සංවච්ඡරිකොපි චවති මරති අන්තරධායති විප්පලුජ්ජති, ද්වෙවස්සිකොපි - තිවස්සිකොපි චතුවස්සිකොපි පඤ්චවස්සිකොපි - ඡවස්සිකොපි - සත්තවස්සිකොපි - අට්ඨවස්සිකොපි නවවස්සිකොපි - දසවස්සිකොපි - වීසතිවස්සිකොපි - තිංසවස්සිකොපි - චත්තාරීසවස්සිකොපි - පඤ්ඤාසවස්සිකොපි - සට්ඨිවස්සිකොපි - සත්තතිවස්සිකොපි - අසීතිවස්සිකොපි - නවුතිවස්සිකොපි චවති මරති අන්තරධායති විප්පලුජ්ජතීති ‘ඔරං වස්සසතාපි මීයති.{3}’"
                    },
                    {
                        "type": "paragraph",
                        "text": "**යො චෙපි අතිච්ච ජීවතී**ති - යො වස්සසතං අතික්කමිත්වා ජීවති, සො එකං වා වස්සං{4} ජීවති, ද්වෙ වා වස්සානි ජීවති, තීණි වා වස්සානි ජීවති, චත්තාරි වා වස්සානි ජීවති, පඤ්ච වා වස්සානි ජීවති -පෙ- දස වා වස්සානි ජීවති, වීසතිං වා වස්සානි ජීවති, තිංසං වා වස්සානි ජීවති, චත්තාරීසං වා වස්සානි ජීවතීති ‘යො චෙපි අතිච්ච ජීවති. ‘"
                    },
                    {
                        "type": "paragraph",
                        "text": "**අථ ඛො සො ජරසාපි මීයතී**ති - යදා ජිණ්ණො හොති වුද්ධො මහල්ලකො අද්ධගතො වයො අනුප්පත්තො, ඛණ්ඩදන්තො පලිතකෙසො,{5} විලූනං ඛලිතංසිරො වලිතං තිලකාහතගත්තො වඞ්කො භොග්ගො දණ්ඩපරායණො, සො ජරායපි චවති මරති අන්තරධායති විප්පලුජ්ජති, නත්ථි මරණම්හා මොක්ඛො."
                    },
                    {
                        "type": "gatha",
                        "text": "13. “ඵලානමිව පක්කානං පාතො පපනතො භයං,\nඑවං ජාතාන මච්චානං නිච්චං මරණතො භයං.",
                        "level": 1
                    },
                    {
                        "type": "gatha",
                        "text": "14. යථාපි කුම්භකාරස්ස කතං මත්තිකභාජනං,{6}\nසබ්බං භෙදනපරියන්තං{7} එවං මච්චාන ජීවිතං.",
                        "level": 1
                    },
                    {
                        "type": "gatha",
                        "text": "15. දහරා ච මහන්තා ච යෙ බාලා යෙ ච පණ්ඩිතා.\nසබ්බෙ මච්චුවසං යන්ති සබ්බෙ මච්චුපරායණා,”",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. මීය්යතීති - සීමු. II."
                    },
                    {
                        "type": "footnote",
                        "text": "2. පඤ්චසාඛකාලෙපි - ස්යා."
                    },
                    {
                        "type": "footnote",
                        "text": "3 මිය්යති - සීමු. II."
                    },
                    {
                        "type": "footnote",
                        "text": "4. වස්සසතං - සීමු. II."
                    },
                    {
                        "type": "footnote",
                        "text": "5. ඵලිතකෙසො - ස."
                    },
                    {
                        "type": "footnote",
                        "text": "6. කතා මත්තිකභාජනා - මඡසං. ස්යා."
                    },
                    {
                        "type": "footnote",
                        "text": "7 සබ්බෙ භෙදනපරියන්තා - මඡසං. ස්යා."
                    },
                    {
                        "type": "footnote",
                        "text": "a. මාරසංයුත්ත - පඨමවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 168,
            "pali": {
                "entries": [
                    {
                        "type": "gatha",
                        "text": "16. “තෙසං මච්චුපරෙතානං ගච්ඡතං පරලොකතො,\nන පිතා තායතෙ පුත්තං ඤාතී වා පන ඤාතකෙ.",
                        "level": 1
                    },
                    {
                        "type": "gatha",
                        "text": "17. පෙක්ඛතඤ්ඤෙව ඤාතීනං පස්ස ලාලපතං{1} පුථු,\nඑකමෙකොව මච්චානං ගොවජ්ඣො විය නීයති,\nඑවමබ්භාහතො ලොකො මච්චුනා ච ජරාය චා”ති{a}",
                        "level": 1
                    },
                    {
                        "type": "unindented",
                        "text": "අථ ඛො සො ජරසාව මීයති"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අප්පං වත ජීවිතං ඉදං\nඔරං වස්සසතාපි මීයති,\nයො චෙපි අතිච්ච ජීවති\nඅථ ඛො සො ජරසාව මීයතී”ති.",
                        "level": 2
                    },
                    {
                        "type": "heading",
                        "text": "6 - 2",
                        "level": 1
                    },
                    {
                        "type": "gatha",
                        "text": "සොවන්ති ජනා මමායිතෙ\nන හි සන්ති නිච්චා පරිග්ගහා,\nවිනාභාවං සන්තමෙවිදං\nඉති දිස්වා නාගාරමාවසෙ.{2}",
                        "level": 2
                    },
                    {
                        "type": "paragraph",
                        "text": "**සොචන්ති ජනා මමායිතෙ**ති - ‘ ජනා’ති ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා ච; **මමත්තා**ති ද්වෙ මමත්තා: තණ්හාමමත්තං ච දිට්ඨිමමත්තං ච -පෙ- ඉදං තණ්හාමමත්තං -පෙ- ඉදං දිට්ඨිමමත්තං. මමායිතං වත්ථුං අච්ඡෙදසඞ්කිනොපි සොචන්ති. අච්ඡිජ්ජන්තෙපි සොචන්ති. අච්ඡින්නෙපි සොචන්ති. මමායිතං වත්ථුං විපරිණාමසඞ්කිනොපි සොචන්ති. විපරිණමන්තෙපි සොචන්ති. විපරිණතෙපි සොචන්ති, කිලමන්ති, පරිදෙවන්ති, උරත්තාළීං කන්දන්ති, සම්මොහං ආපජ්ජන්තීති ‘සොචන්ති ජනා මමායිතෙ. ‘"
                    },
                    {
                        "type": "paragraph",
                        "text": "**න හි සන්ති නිච්චා පරිග්ගහාති** - ‘ පරිග්ගහා’ති - ද්වෙ පරිග්ගහා: තණ්හාපරිග්ගහො ච දිට්ඨිපරිග්ගහො ච -පෙ- අයං තණ්හාපරිග්ගහො. -පෙ- අයං දිට්ඨිපරිග්ගහො. තණ්හාපරිග්ගහො අනිච්චො සඞ්ඛතො පටිච්චසමුප්පන්නො ඛයධම්මො වයධම්මො විරාගධම්මො නිරොධධම්මො විපරිණාමධම්මො. දිට්ඨිපරිග්ගහො ච අනිච්චො සඞ්ඛතො{3} පටිච්චසමුප්පන්නො ඛයධම්මො වයධම්මො විරාගධම්මො නිරොධධම්මො විපරිණාමධම්මො."
                    },
                    {
                        "type": "unindented",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“පස්සථ නො තුම්හෙ භික්ඛවෙ, තං පරිග්ගහං, ය්වාස්ස{4} පරිග්ගහො නිච්චො ධුවො සස්සතො අවිපරිණාමධම්මො සස්සතිසමං තථෙව ඨස්සතීති? නො හෙතං භන්තෙ. සාධු භික්ඛවෙ. අහම්පි ඛො එතං භික්ඛවෙ පරිග්ගහං න සමනුපස්සාමි, යවාස්ස{4} පරිග්ගහො නිච්චො ධුවො සස්සතො අවිපරිණාමධම්මො සස්සතිසමං තථෙව ඨස්සතී”ති.{b} පරිග්ගහා නිච්චා ධුවා සස්සතා අවිපරිණාමධම්මා නත්ථි න සන්ති න සංවිජ්ජන්ති නුපලබ්භන්තීති ‘න හි සන්ති නිච්චා පරිග්ගහා’."
                    }
                ],
                "footnotes": [
                    {
                        "type": "footnote",
                        "text": "1. ලාලපනං - සීමු. II. ලාලප්පතං - මඡසං"
                    },
                    {
                        "type": "footnote",
                        "text": "a. සුත්තනිපාත සල්ලසුත්ත."
                    },
                    {
                        "type": "footnote",
                        "text": "2. න ඝරමාවසෙ - මනුප."
                    },
                    {
                        "type": "footnote",
                        "text": "3. අසඞ්ඛතො - සීමු. I."
                    },
                    {
                        "type": "footnote",
                        "text": "4. ය්වායං - සීමු. II. යායං - PTS"
                    },
                    {
                        "type": "footnote",
                        "text": "b. මජ්ඣිමනිකාය - අලගද්දූපමසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 170,
            "pali": {
                "entries": [
                    {
                        "type": "paragraph",
                        "text": "**විනාභාවං සන්තමෙවිද**න්ති - නානාභාවෙ විනාභාවෙ අඤ්ඤථාභාවෙ සන්තෙ සංවිජ්ජමානෙ{1} උපලබ්භියමානෙ; වුත්තං හෙතං භගවතා; “අලං ආනන්ද, මා සොචි. මා පරිදෙවි. නනු එතං මයා ආනන්ද, පටිගච්චෙව අක්ඛාතං සබ්බෙහෙව පියෙහි මනාපෙහි නානාභාවො විනාභාවො අඤ්ඤථාභාවො. තං කුතෙත්ථ ආනන්ද, ලබ්භා, යං තං ජාතං භූතං සඞ්ඛතං පලොකධම්මං තං වත මා පලුජ්ජීති නෙතං ඨානං විජ්ජතී”ති{a} පුරිමානං පුරිමානං ඛන්ධානං ධාතූනං ආයතනානං විපරිණාමඤ්ඤථාභාවා පච්ඡිමා පච්ඡිමා ඛන්ධා ච ධාතුයො ච ආයතනානි ච පවත්තන්තීති ‘විනාභාවං සන්තමෙවිදං. ‘"
                    },
                    {
                        "type": "paragraph",
                        "text": "**ඉති දිස්වා නාගාරමාවසෙ**ති - ‘ඉතී’ති පදසන්ධි පදසංසග්ගො පදපාරිපූරී අක්ඛරසමවායො බ්යඤ්ජනසිලිට්ඨතා පදානුපුබ්බතා නාමෙතං ඉතීති. **ඉති දිස්වා** - පස්සිත්වා තුලයිත්වා තීරයිත්වා විභාවයිත්වා විභූතං කත්වා මමත්තෙසූති ‘ඉති දිස්වා’; **නාගාරමාවසෙ**ති{2} සබ්බං ඝරාවාසපළිබොධං ඡින්දිත්වා පුත්තදාරපළිබොධං ඡින්දිත්වා ඤාතිපළිබොධං ඡින්දිත්වා මිත්තාමච්චපළිබොධං ඡින්දිත්වා සන්නිධිපළිබොධං ඡින්දිත්වා කෙසමස්සුං ඔහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජිත්වා අකිඤ්චන{3}භාවං උපගන්ත්වා එකො චරෙය්ය විහරෙය්ය ඉරීයෙය්ය වත්තෙය්ය පාලෙය්ය යපෙය්ය යාපෙය්යාති ‘ඉති දිස්වා නාගාරමාවසෙ’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සොචන්ති ජනා මමායිතෙ\nන හි සන්ති නිච්චා පරිග්ගහා,\nවිනාභාවං සන්තමෙවිදං\nඉති දිස්වා නාගාරමාවසෙ”ති.{2}",
                        "level": 2
                    },
                    {
                        "type": "heading",
                        "text": "6 - 3",
                        "level": 1
                    },
                    {
                        "type": "gatha",
                        "text": "මරණෙනපි තං පහීයති\nයං පුරිසො මමිදන්ති මඤ්ඤති,\nඑතං දිස්වාන{4} පණ්ඩිතො\nන මමත්තාය නමෙථ මාමකො.",
                        "level": 2
                    },
                    {
                        "type": "paragraph",
                        "text": "**මරණෙපි තං පහීයතී**ති - ‘මරණ’න්ති යා{5} තෙසං තෙසං සත්තානං තම්හා තම්හා සත්තනිකායා චුති චවනතා භෙදො අන්තරධානං මච්චු මරණං කාලකිරියා ඛන්ධානං භෙදො කලෙබරස්ස නික්ඛෙපො ජීවිතින්ද්රියස්සූපච්ඡෙදො;{b} තන්ති රූපගතං වෙදනාගතං සඤ්ඤාගතං සඞ්ඛාරගතං විඤ්ඤාණගතං; **පහීයතී**ති - පහීයති ජහීයති විජහීයති අන්තරධායති විප්පලුජ්ජති. භාසිතම්පි හෙතං:"
                    },
                    {
                        "type": "gatha",
                        "text": "1. “පුබ්බෙව මච්චං විජහන්ති භොගා\nමච්චො ච තෙ පුබ්බතරං ජහාති,\nඅසස්සතා භොගිනො කාමකාමී\nතස්මා න සොචාමහං සොකකාලෙ.{c}",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සංවිජ්ජමානෙ අත්ථි - සීමු. I."
                    },
                    {
                        "type": "footnote",
                        "text": "2. න ඝරමාවසෙති - මනුප."
                    },
                    {
                        "type": "footnote",
                        "text": "3. ආකිඤ්චන - ස්යා."
                    },
                    {
                        "type": "footnote",
                        "text": "4. එතම්පි විදිත්වා - ස්යා, මනුප."
                    },
                    {
                        "type": "footnote",
                        "text": "5. යං - සීමු. I."
                    },
                    {
                        "type": "footnote",
                        "text": "a. දීඝනිකාය - මහාපරිනිබ්බානසුත්ත"
                    },
                    {
                        "type": "footnote",
                        "text": "b. පටිච්චසමුප්පාදවිභඞ්ග. "
                    },
                    {
                        "type": "footnote",
                        "text": "c. මණිකුණ්ඩලජාතක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 172,
            "pali": {
                "entries": [
                    {
                        "type": "gatha",
                        "text": "2. උදෙති ආපූරති වෙති චන්දො\nඅත්ථඞ්ගමෙත්වාන පලෙති සූරියො,\nවිදිතා මයා සත්තුක! ලොකධම්මා\nතස්මා න සොචාමහං සොකකාලෙ”ති{a}",
                        "level": 2
                    },
                    {
                        "type": "unindented",
                        "text": "මරණෙනපි තං පහීයති."
                    },
                    {
                        "type": "paragraph",
                        "text": "**යං පුරිසො මමිදන්ති මඤ්ඤතී**ති - ‘ය’න්ති රූපගතං වෙදනාගතං සඤ්ඤාගතං සඞ්ඛාරගතං විඤ්ඤාණගතං; **පුරිසො**ති සඞ්ඛා සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්ති බ්යඤ්ජනං අභිලාපො; **මමිදන්ති මඤ්ඤතී**ති තණ්හාමඤ්ඤනාය මඤ්ඤති, දිට්ඨිමඤ්ඤනාය මඤ්ඤති, මානමඤ්ඤනාය මඤ්ඤති, කිලෙසමඤ්ඤනාය මඤ්ඤති, දුච්චරිතමඤ්ඤනාය මඤ්ඤති, පයොගමඤ්ඤනාය මඤ්ඤති, විපාකමඤ්ඤනාය මඤ්ඤතීති ‘යං පුරිසො මමිදන්ති මඤ්ඤති. ‘"
                    },
                    {
                        "type": "paragraph",
                        "text": "**එතං දිස්වාන{1} පණ්ඩිතො**ති - එතං ආදීනවං ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා මමත්තෙසූති - එතං{2} දිස්වාන; **පණ්ඩිතො**ති - ධීරො පඤ්ඤවා බුද්ධිමා ඤාණී විභාවී මෙධාවීති - ‘එතං දිස්වාන පණ්ඩිතො. ‘"
                    },
                    {
                        "type": "paragraph",
                        "text": "**න මමත්තාය නමෙථ මාමකො**ති - ‘මමත්තා’ති ද්වෙ මමත්තා: තණ්හාමමත්තං ච දිට්ඨිමමත්තං ච -පෙ- ඉදං තණ්හාමමත්තං -පෙ- ඉදං දිට්ඨිමමත්තං. **මාමකො**ති - මාමකො බුද්ධමාමකො ධම්මමාමකො සඞ්ඝමාමකො; සො තං භගවන්තං මමායති. භගවා තං පුග්ගලං පරිගණ්හාති. වුත්තං හෙතං භගවතා: “යෙ තෙ භික්ඛවෙ භික්ඛූ කුහා ථද්ධා ලපා සිඞ්ගී උන්නළා අසමාහිතා, න මෙ තෙ භික්ඛවෙ, භික්ඛු මාමකා. අපගතා ච තෙ භික්ඛවෙ, භික්ඛූ ඉමස්මා ධම්මවිනයා. න ච පන තෙ ඉමස්මිං ධම්මවිනයෙ වුද්ධිං විරූළ්හිං වෙපුල්ලං ආපජ්ජන්ති. යෙ ච ඛො තෙ භික්ඛවෙ, භික්ඛු නික්කුහා නිල්ලපා ධීරා අත්ථද්ධා සුසමාහිතා, තෙ ඛො මෙ භික්ඛවෙ, භික්ඛු මාමකා. අනපගතා ච තෙ භික්ඛවෙ, භික්ඛූ ඉමස්මා ධම්මවිනයා; තෙ ච ඉමස්මිං ධම්මවිනයෙ වුද්ධිං විරූළ්හිං වෙපුල්ලං ආපජ්ජන්ති.{b}"
                    },
                    {
                        "type": "gatha",
                        "text": "3. “කුහා ථද්ධා ලපා සිඞ්ගී උන්නළා අසමාහිතා,\nන තෙ ධම්මෙ විරූහන්ති සම්මාසම්බුද්ධදෙසිතෙ.",
                        "level": 1
                    },
                    {
                        "type": "gatha",
                        "text": "4. නික්කුහා නිල්ලපා ධීරා අත්ථද්ධා සුසමාහිතා,\nතෙ වෙ ධම්මෙ විරූහන්ති සම්මාසම්බුද්ධදෙසිතෙ” තිb",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. එතම්පි විදිත්වා - ස්යා. මනුප"
                    },
                    {
                        "type": "footnote",
                        "text": "2. එතම්පි - සීමු. II."
                    },
                    {
                        "type": "footnote",
                        "text": "a. ජාතක පඤ්චකනිපාත මණිකුණ්ඩලජාතක, "
                    },
                    {
                        "type": "footnote",
                        "text": "b. චතුක්කඞ්ගුත්තර උරුවෙලවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 174,
            "pali": {
                "entries": [
                    {
                        "type": "paragraph",
                        "text": "**න මමත්තාය නමෙථ මාමකො**ති - මාමකො තණ්හාමමත්තං පහාය දිට්ඨිමමත්තං පටිනිස්සජිත්වා මමත්තාය න නමෙය්ය, න ඔනමෙය්ය, න තන්නින්නො අස්ස, න තප්පොණො න තප්පබ්භාරො න තදධිමුත්තො න තදධිපතෙය්යොති - න මමත්තාය නමෙථ මාමකො."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“මරණෙනපි තං පහීයති\nයං පුරිසො මමිදන්ති මඤ්ඤති,\nඑතං දිස්වාන පණ්ඩිතො\nන මමත්තාය නමෙථ මාමකො”ති.",
                        "level": 2
                    },
                    {
                        "type": "heading",
                        "text": "6 - 4",
                        "level": 1
                    },
                    {
                        "type": "gatha",
                        "text": "සුපිනෙන{1} යථාපි සඞ්ගතං{2}\nපටිබුද්ධො පුරිසො න පස්සති,\nඑවං{3} පියායිතං ජනං\nපෙතං කාලකතං න පස්සති.",
                        "level": 2
                    },
                    {
                        "type": "paragraph",
                        "text": "**සුපිනෙන යථාපි සඞ්ගත**න්ති - සඞ්ගතං සමාගතං සමාහිතං සන්නිපතිතන්ති ‘සුපිනෙන යථාපි සඞ්ගතං. ‘"
                    },
                    {
                        "type": "paragraph",
                        "text": "**පටිබුද්ධො පුරිසො න පස්සතී**ති - යථා පුරිසො සුපිනගතො චන්දං පස්සති, සුරියං පස්සති, මහාසමුද්දං පස්සති, සිනෙරුං පබ්බතරාජානං පස්සති, හත්ථිං පස්සති, අස්සං පස්සති, රථං පස්සති, පත්තිං පස්සති, සෙනාබ්යූහං පස්සති, ආරාමරාමණෙය්යකං පස්සති, වනරාමණෙය්යකං පස්සති, භූමිරාමණෙය්යකං පස්සති, පොක්ඛරණීරාමණෙය්යකං පස්සති; පටිබුද්ධො න කිඤ්චි පස්සතීති ‘පටිබුද්ධො පුරිසො න පස්සති. ‘"
                    },
                    {
                        "type": "paragraph",
                        "text": "**එවං පියායිතං ජන**න්ති - ‘එව’න්ති ඔපම්මසම්පටිපාදනං; **පියායිතං ජන**න්ති පියායිතං මමායිතං ජනං, මාතරං වා පිතරං වා භාතරං වා භගිනිං වා පුත්තං වා ධීතරං වා මිත්තං වා අමච්චං වා ඤාතිසාලොහිතං වාති{4} ‘එවං පියායිතං ජනං.’{5} **පෙතං කාලකතං න පස්සතී**ති - පෙතො වුච්චති මතො කාලකතො, තං පෙතං න පස්සති, න දක්ඛති, නාධිගච්ඡති, න වින්දති, න පටිලභතීති - පෙතං කාලකතං න පස්සති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "සුපිනෙන{6} යථාපි සඞ්ගතං\nපටිබුද්ධො පුරිසො න පස්සති,\nඑවං{7} පියායිතං ජනං\nපෙතං කාලකතං න පස්සතී”ති.",
                        "level": 2
                    },
                    {
                        "type": "heading",
                        "text": "6 - 5",
                        "level": 1
                    },
                    {
                        "type": "gatha",
                        "text": "දිට්ඨාපි සුතාපි තෙ ජනා\nයෙසං නාමමිදං පවුච්චති,\nනාමමෙවාවසිස්සති\nඅක්ඛෙය්යං පෙතස්ස ජන්තුනො.",
                        "level": 2
                    },
                    {
                        "type": "paragraph",
                        "text": "**දිට්ඨාපි සුතාපි තෙ ජනා**ති - ‘දිට්ඨා’ති යෙ චක්ඛුවිඤ්ඤාණාහි සම්භූතා; **සුතා**ති යෙ සොතවිඤ්ඤාණාභිසම්භූතා; තෙ **ජනා**ති ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා චාති ‘දිට්ඨාපි සුතාපි තෙ ජනා’"
                    }
                ],
                "footnotes": [
                    {
                        "type": "footnote",
                        "text": "1. සුපිනෙපි - මනුප"
                    },
                    {
                        "type": "footnote",
                        "text": "2. සංඛතං - ස"
                    },
                    {
                        "type": "footnote",
                        "text": "3. එවම්පි - මනුප."
                    },
                    {
                        "type": "footnote",
                        "text": "4. වා - සීමු. II."
                    },
                    {
                        "type": "footnote",
                        "text": "5. ජනන්ති - සීමු. II. මනු.ප"
                    },
                    {
                        "type": "footnote",
                        "text": "6. සුපිනෙපි - මනුප."
                    },
                    {
                        "type": "footnote",
                        "text": "7. එවම්පි - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 176,
            "pali": {
                "entries": [
                    {
                        "type": "paragraph",
                        "text": "**යෙසං නාමමිදං පවුච්චතී**ති - ‘යෙස’න්ති ඛත්තියානං බ්රාහ්මණානං වෙස්සානං සුද්දානං ගහට්ඨානං පබ්බජිතානං දෙවානං මනුස්සානං; **නාම**න්ති සඞ්ඛා සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්ති බ්යඤ්ජනං අභිලාපො; **පවුච්චතී**ති වුච්චති පවුච්චති කථියති භණීයති දීපීයති වොහරීයතීති ‘යෙසං නාමමිදං පවුච්චති. ‘"
                    },
                    {
                        "type": "paragraph",
                        "text": "**නාමමෙවාවසිස්සති අක්ඛෙය්ය**න්ති - රූපගතං වෙදනාගතං සඤ්ඤාගතං සඞ්ඛාරගතං විඤ්ඤාණගතං පහීයති ජහීයති අන්තරධායති විප්පලුජ්ජතීති නාමමෙවාවසිස්සති; **අක්ඛෙය්ය**න්ති අක්ඛාතුං කථෙතුං භණිතුං දීපයිතුං වොහරිතුන්ති ‘නාමමෙවාවසිස්සති අක්ඛෙය්යං.’"
                    },
                    {
                        "type": "paragraph",
                        "text": "**පෙතස්ස ජන්තුනො** - ‘පෙතස්සා’ති පෙතස්ස කාලකතස්ස; **ජන්තුනො**ති සත්තස්ස නරස්ස මාණවස්ස පොසස්ස පුග්ගලස්ස ජීවස්ස ජාගුස්ස{1} ජන්තුස්ස ඉන්දගුස්ස හින්දගුස්ස මනුජස්සාති අක්ඛෙය්යං පෙතස්ස ජන්තුනො."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“දිට්ඨාපි සුතාපි තෙ ජනා\nයෙසං නාමමිදං පවුච්චති,\nනාමමෙවාවසිස්සති\nඅක්ඛෙය්යං පෙතස්ස ජන්තුනො”ති.",
                        "level": 2
                    },
                    {
                        "type": "heading",
                        "text": "6 - 6",
                        "level": 1
                    },
                    {
                        "type": "gatha",
                        "text": "සොකපරිදෙවමච්ඡරං{2}\nන ජහන්ති ගිද්ධා මමායිතෙ\nතස්මා මුනයො පරිග්ගහං\nහිත්වා අචරිංසු ඛෙමදස්සිනො.",
                        "level": 2
                    },
                    {
                        "type": "paragraph",
                        "text": "**සොකපරිදෙවමච්ඡරං{2} න ජහන්ති ගිද්ධා මමායිතෙ**ති ‘සොකො’ති ඤාතිව්යසනෙන වා ඵුට්ඨස්ස භොගව්යසනෙන වා ඵුට්ඨස්ස රොගව්යසනෙන වා ඵුට්ඨස්ස සීලව්යසනෙන වා ඵුට්ඨස්ස දිට්ඨිව්යසනෙන වා ඵුට්ඨස්ස අඤ්ඤතරඤ්ඤතරෙන වා ව්යසනෙන සමන්නාගතස්ස අඤ්ඤතරඤ්ඤතරෙන වා දුක්ඛධම්මෙන ඵුට්ඨස්ස සොකො සොචනා සොචිතත්තං අන්තොසොකො අන්තොපරිසොකො අන්තොදාහො{3} අන්තොපරිදාහො චෙතසො පරිඣායනා දොමනස්සං සොකසල්ලං{a} ; **පරිදෙවො**ති - ඤාතිව්යසනෙන වා ඵුට්ඨස්ස -පෙ- දිට්ඨි ව්යසනෙන වා ඵුට්ඨස්ස අඤ්ඤතරඤ්ඤතරෙන වා ව්යසනෙන සමන්නාගතස්ස අඤ්ඤතරඤ්ඤතරෙන වා දුක්ඛධම්මෙන ඵුට්ඨස්ස ආදෙවො පරිදෙවො ආදෙවනා පරිදෙවනා ආදෙවිතත්තං පරිදෙවිතත්තං වාචා පලාපො විප්පලාපො ලාලප්පො ලාලප්පනා{4} ලාලප්පිතත්තං{5}{a}; **මච්ඡරිය**න්ති - පඤ්ච මච්ඡරියානි: ආවාසමච්ඡරියං කුලමච්ඡරියං ලාභමච්ඡරියං වණ්ණමච්ඡරියං ධම්මමච්ඡරියං, යං එවරූපං මච්ඡරියං මච්ඡරායනා මච්ඡරායිතත්තං වෙවිච්ඡං කදරියං කටුකඤ්චුකතා අග්ගහිතත්තං චිත්තස්ස, ඉදං වුච්චති මච්ඡරියං.{b} අපි ච ඛන්ධමච්ඡරියම්පි මච්ඡරියං, ධාතුමච්ඡරියම්පි මච්ඡරියං, ආයතනමච්ඡරියම්පි මච්ඡරියං, ගාහො; ඉදං වුච්චති{6} මච්ඡරියං."
                    }
                ],
                "footnotes": [
                    {
                        "type": "footnote",
                        "text": "1. ජතුස්ස - සීමු. II. මඡසං ස්යා."
                    },
                    {
                        "type": "footnote",
                        "text": "2. මච්ඡෙරං - මනුප."
                    },
                    {
                        "type": "footnote",
                        "text": "3. ඩාහො - ස."
                    },
                    {
                        "type": "footnote",
                        "text": "4. ලාලප්පායනා - සීමු. II. මනුප."
                    },
                    {
                        "type": "footnote",
                        "text": "5. ලාලප්පායිතත්තං - සීමු. II. මනුප."
                    },
                    {
                        "type": "footnote",
                        "text": "6. ගාහො වුච්චති - II. මනුප."
                    },
                    {
                        "type": "footnote",
                        "text": "a. පටිච්චසමුප්පාදවිභඞ්ග"
                    },
                    {
                        "type": "footnote",
                        "text": "b. ඛුද්දකවත්ථුවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 178,
            "pali": {
                "entries": [
                    {
                        "type": "paragraph",
                        "text": "**ගෙධො** වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං. **මමත්තා**ති ද්වෙ මමත්තා: තණ්හාමමත්තං ච දිට්ඨිමමත්තං ච -පෙ- ඉදං තණ්හාමමත්තං -පෙ- ඉදං දිට්ඨිමමත්තං; මමායිතං වත්ථුං අච්ඡෙදසඞ්කිනො’පි සොචන්ති. අච්ඡිජ්ජන්තෙපි සොචන්ති. අච්ඡින්නෙපි සොචන්ති. මමායිතං වත්ථුං විපරිණාමසඞ්කිනො’පි සොචන්ති. විපරිණමන්තෙ’පි1 සොචන්ති. මමායිතං වත්ථුං අච්ඡෙදසඞ්කිනො’පි පරිදෙවන්ති. අච්ඡිජ්ජන්තෙ’පි පරිදෙවන්ති. අච්ඡින්නෙ’පි පරිදෙවන්ති. මමායිතං වත්ථුං විපරිණාමසඞ්කිනො’පි පරිදෙවන්ති. විපරිණමන්තෙ’පි පරිදෙවන්ති. විපරිණතෙ’පි පරිදෙවන්ති. මමායිතං වත්ථුං රක්ඛන්ති ගොපෙන්ති පරිගණ්හන්ති. මමායන්ති මච්ඡරායන්ති.{2} මමායිතස්මිං වත්ථුස්මිං සොකං න ජහන්ති. පරිදෙවං න ජහන්ති. මච්ඡරියං න ජහන්ති. ගෙධං න ජහන්ති. නප්පජහන්ති න විනොදෙන්ති න බ්යන්තිං කරොන්ති න අනභාවං ගමෙන්තීති - සොකපරිදෙවමච්ඡරං න ජහන්ති ගිද්ධා මමායිතෙ."
                    },
                    {
                        "type": "paragraph",
                        "text": "**තස්මා මුනයො පරිග්ගහං හිත්වා අචරිංසු ඛෙමදස්සිනො**ති ‘තස්මා’ ති තස්මා තංකාරණා තංහෙතු තප්පච්චයා තංනිදානා එතං ආදීනවං සම්පස්සමානා{3} මමත්තෙසූති තස්මා; **මුනයො**ති මොනං වුච්චති ඤාණං, යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි; තෙන ඤාණෙන සමන්නාගතා මුනයො මොනප්පත්තා. තීණි මොනෙය්යානි: කායමොනෙය්යං වචීමොනෙය්යං මනොමොනෙය්යං -පෙ- සඞ්ගජාලමතිච්ච සො මුනි; **පරිග්ගහො**ති - ද්වෙ පරිග්ගහා: තණ්හාපරිග්ගහො ච දිට්ඨිපරිග්ගහො ච -පෙ- අයං තණ්හාපරිග්ගහො. -පෙ- අයං දිට්ඨිපරිග්ගහො; මුනයො තණ්හාපරිග්ගහං පරිච්චජිත්වා දිට්ඨිපරිග්ගහං පටිනිස්සජිත්වා චජිත්වා පරිච්චජිත්වා පජහිත්වා විනොදෙත්වා බ්යන්තිං කරිත්වා අනභාවං ගමෙත්වා අචරිංසු විචරිංසු{4} ඉරීයිංසු වත්තයිංසු පාලයිංසු යපයිංසු යාපයිංසු; **ඛෙමදස්සිනො**ති - ඛෙමං වුච්චති අමතං නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං; **ඛෙමදස්සිනො**ති - ඛෙමදස්සිනො තාණදස්සිනො ලෙනදස්සිනො සරණදස්සිනො අභයදස්සිනො අච්චුතදස්සිනො අමතදස්සිනො නිබ්බානදස්සිනොති ‘තස්මා මුනයො පරිග්ගහං හිත්වා අචරිංසු ඛෙමදස්සිනො.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සොකපරිදෙවමච්ඡරං\nන ජහන්ති ගිද්ධා මමායිතෙ,\nතස්මා මුනයො පරිග්ගහං\nහිත්වා අචරිංසු ඛෙමදස්සිනො”ති.",
                        "level": 2
                    },
                    {
                        "type": "heading",
                        "text": "6 - 7",
                        "level": 1
                    },
                    {
                        "type": "gatha",
                        "text": "පතිලීනචරස්ස භික්ඛුනො\nභජමානස්ස විවිත්තමාසනං,{5}\nසාමග්ගියමාහු තස්සෙතං{6}\nයො අත්තානං{7} භවනෙ න දස්සයෙ.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. විපරිණාමන්තෙපි - මඡසං, ස්යා."
                    },
                    {
                        "type": "footnote",
                        "text": "2. මමායිතන්ති මච්ඡරායිතන්ති - ස්යා."
                    },
                    {
                        "type": "footnote",
                        "text": "3. සම්පස්සමානො - සීමු. I."
                    },
                    {
                        "type": "footnote",
                        "text": "4. විහරිංසු - මඡසං"
                    },
                    {
                        "type": "footnote",
                        "text": "5. විවිත්තමානසං - මනුප."
                    },
                    {
                        "type": "footnote",
                        "text": "6. තස්ස තං - මනුප. ස්යා."
                    },
                    {
                        "type": "footnote",
                        "text": "7. අත්තං - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 180,
            "pali": {
                "entries": [
                    {
                        "type": "paragraph",
                        "text": "**පතිලීනචරස්ස භික්ඛුනො**ති - පතිලීනචරා වුච්චන්ති සත්ත සෙඛා; අරහා පතිලීනො. කිං කාරණා පතිලීනචරා වුච්චන්ති සත්ත සෙඛා? තෙ තතො තතො චිත්තං පතිලීනෙන්තා පතිකුටෙන්තා{1} පතිවට්ටෙන්තා සන්නිරුම්භෙන්තා{2} සන්නිග්ගණ්හන්තා සන්නිවාරෙන්තා රක්ඛන්තා ගොපෙන්තා චරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්ති. චක්ඛුද්වාරෙ චිත්තං පතිලීනෙන්තා පතිකුටෙන්තා පතිවට්ටෙන්තා සන්නිරුම්භෙන්තා සන්නිග්ගණ්හන්තා සන්නිවාරෙන්තා රක්ඛන්තා ගොපෙන්තා චරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්ති. සොතද්වාරෙ චිත්තං - ඝානද්වාරෙ චිත්තං ජිව්හාද්වාරෙ චිත්තං කායද්වාරෙ චිත්තං - මනොද්වාරෙ චිත්තං පතිලීනෙන්තා පතිකුටෙන්තා පතිවට්ටෙන්තා සන්නිරුම්භෙන්තා සන්නිග්ගණ්හන්තා සන්නිවාරෙන්තා රක්ඛන්තා ගොපෙන්තා චරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්ති. යථා කුක්කුටපත්තං වා නහාරුදද්දුලං වා අග්ගිම්හි පක්ඛිත්තං පතිලීයති පතිකුටති පතිවට්ටති න සම්පසාරීයති, එවමෙවං තෙ තතො තතො චිත්තං පතිලීනෙන්තා පතිකුටෙන්තා පතිවට්ටෙන්තා සන්නිරුම්භෙන්තා සන්නිග්ගණ්හන්තා සන්නිවාරෙන්තා රක්ඛන්තා ගොපෙන්තා චරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්ති. චක්ඛුද්වාරෙ චිත්තං - සොතද්වාරෙ චිත්තං - ඝානද්වාරෙ චිත්තං - ජිව්හාද්වාරෙ චිත්තං - කායද්වාරෙ චිත්තං - මනොද්වාරෙ චිත්තං පතිලීනෙන්තා පතිකුටෙන්තා පතිවට්ටෙන්තා සන්නිරුම්භෙන්තා සන්නිග්ගණ්හන්තා සන්නිවාරෙන්තා රක්ඛන්තා ගොපෙන්තා චරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්ති. තං කාරණා පතිලීනචරා වුච්චන්ති සත්ත සෙඛා. **භික්ඛුනො**ති - පුථුජ්ජනකල්යාණකස්ස{3} වා භික්ඛුනො සෙඛස්ස වා භික්ඛුනොති ‘පතිලීනචරස්ස භික්ඛුනො.’"
                    },
                    {
                        "type": "paragraph",
                        "text": "**භජමානස්ස විවිත්තමාසන**න්ති - ආසනං වුච්චති යත්ථ නිසීදන්ති, මඤ්චො පීඨං භිසි තට්ටිකා චම්මඛණ්ඩො තිණසන්ථාරො පණ්ණසන්ථරො පලාලසන්ථාරො; තං ආසනං අසප්පායරූපදස්සනෙන රිත්තං විවිත්තං පවිවිත්තං, අසප්පායසද්දසවණෙන -අසප්පායගන්ධඝායනෙන - අසප්පායරසසායනෙන - අසප්පායඵොට්ඨබ්බඵුසනෙන - අසප්පායෙහි පඤ්චහි කාමගුණෙහි රිත්තං විවිත්තං පවිවිත්තං, තං විවිත්තං ආසනං භජතො සම්භජතො සෙවතො නිසෙවතො සංසෙවතො පටිසෙවතොති ‘භජමානස්ස විවිත්තමාසනං.’"
                    },
                    {
                        "type": "paragraph",
                        "text": "**සාමග්ගියමාහු තස්සෙතං යො අත්තානං භවනෙ න දස්සයෙ**ති ‘සාමග්ගී’ති{4} තිස්සො සාමග්ගියො: ගණසාමග්ගි ධම්මසාමග්ගි අනභිනිබ්බත්තිසාමග්ගි. කතමා ගණසාමග්ගි? බහූ චෙපි භික්ඛූ සමග්ගා සම්මොදමානා අවිවදමානා ඛීරොදකීභූතා අඤ්ඤමඤ්ඤං පියචක්ඛූහි සම්පස්සන්තා විහරන්ති. අයං ගණසාමග්ගි. කතමා ධම්මසාමග්ගි? චත්තාරො සතිපට්ඨානා චත්තාරො සම්මප්පධානා චත්තාරො ඉද්ධිපාදා පඤ්චින්ද්රියානි පඤ්චබලානි සත්ත බොජ්ඣඞ්ගා අරියො අට්ඨඞ්ගිකො මග්ගො, තෙ එකතො පක්ඛන්දන්ති පසීදන්ති සම්පතිට්ඨන්ති විමුච්චන්ති. න තෙසං ධම්මානං විවාදො පවිවාදො අත්ථි. අයං ධම්මසාමග්ගි."
                    }
                ],
                "footnotes": [
                    {
                        "type": "footnote",
                        "text": "1. පතිකුජ්ජන්තා - ස්යා."
                    },
                    {
                        "type": "footnote",
                        "text": "2. සන්නිරුද්ධත්තා - මඡසං. ස්යා."
                    },
                    {
                        "type": "footnote",
                        "text": "3. කල්යාණපුථුජ්ජනස්ස - ස්යා."
                    },
                    {
                        "type": "footnote",
                        "text": "4. සාමග්ගියොති - සීමු. II. සාමග්ගියාති - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 182,
            "pali": {
                "entries": [
                    {
                        "type": "paragraph",
                        "text": "කතමා අනභිනිබ්බත්තිසාමග්ගි? බහූ චෙපි භික්ඛු අනුපාදිසෙසාය නිබ්බානධාතුයා පරිනිබ්බායන්ති. න තෙන{1} නිබ්බානධාතුයා ඌනත්තං වා පුණ්ණත්තං වා පඤ්ඤායති. අයං අනභිනිබ්බත්තිසාමග්ගි."
                    },
                    {
                        "type": "paragraph",
                        "text": "**භවනෙ**ති - නෙරයිකානං නිරයො භවනං තිරච්ඡානයොනිකානං තිරච්ඡානයොනි භවනං; පෙත්තිවිසයිකානං පෙත්තීවිසයො භවනං; මනුස්සානං මනුස්සලොකො භවනං; දෙවානං දෙවලොකො භවනන්ති ‘සාමග්ගියමාහු තස්සෙතං.’"
                    },
                    {
                        "type": "paragraph",
                        "text": "**යො අත්තානං භවනෙ න දස්සයෙ**ති - තස්සෙසා සාමග්ගි එතං ඡන්නං එතං පතිරූපං එතං අනුච්ඡවිකං එතං අනුලොමං, යො එවං පටිච්ඡන්නෙ නිරයෙ අත්තානං න දස්සෙය්ය, තිරච්ඡානයොනියා අත්තානං න දස්සෙය්ය, පෙත්තිවිසයෙ අත්තානං න දස්සෙය්ය, මනුස්සලොකෙ අත්තානං න දස්සෙය්ය, දෙවලොකෙ අත්තානං න දස්සෙය්යාති. **එවමාහු** එවමාහංසු එවං කථෙන්ති එවං භණන්ති එවං දීපයන්ති එවං වොහරන්තීති ‘සාමග්ගියමාහු තස්සෙතං යො අත්තානං භවනෙ න දස්සයෙ.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පතිලීනචරස්ස භික්ඛුනො\nභජමානස්ස විචිත්තමාසනං,\nසාමග්ගියමාහු තස්සෙතං\nයො අත්තානං භවනෙ න දස්සයෙ”ති.",
                        "level": 2
                    },
                    {
                        "type": "heading",
                        "text": "6 - 8",
                        "level": 1
                    },
                    {
                        "type": "gatha",
                        "text": "සබ්බත්ථ මුනී අනිස්සිතො\nන පියං කුබ්බති නොපි අප්පියං,\nතස්මිං පරිදෙවමච්ඡරං\nපණ්ණෙ වාරි යථා නලිප්පති.",
                        "level": 2
                    },
                    {
                        "type": "paragraph",
                        "text": "**සබ්බත්ථ මුනී අනිස්සිතො**ති - ‘සබ්බං’ වුච්චති ද්වාදසායතනානි: චක්ඛුඤ්චෙව රූපා ච, සොතඤ්ච සද්දා ච, ඝානඤ්ච ගන්ධා ච, ජිව්හා ච රසා ච, කායො ච ඵොට්ඨබ්බා ච, මනො ච, ධම්මා ච; **මුනීති **මොනං වුච්චති ඤාණං -පෙ- සඞ්ගජාලමතිච්ච සො මුනි; **අනිස්සිතො**ති - ද්වෙ නිස්සයා: තණ්හානිස්සයො ච දිට්ඨිනිස්සයො ච -පෙ- අයං තණ්හානිස්සයො -පෙ- අයං දිට්ඨිනිස්සයො. මුනි තණ්හානිස්සයං පහාය දිට්ඨිනිස්සයං පටිනිස්සජිත්වා චක්ඛුං අනිස්සිතො සොතං අනිස්සිතො ඝානං අනිස්සිතො ජිව්හං අනිස්සිතො කායං අනිස්සිතො මනං අනිස්සිතො රූපෙ සද්දෙ ගන්ධෙ රසෙ ඵොට්ඨබ්බෙ ධම්මෙ කුලං ගණං ආවාසං ලාභං යසං පසංසං සුඛං චීවරං පිණ්ඩපාතං සෙනාසනං ගිලානපච්චයභෙසජ්ජපරික්ඛාරං කාමධාතුං රූපධාතුං අරූපධාතුං කාමභවං රූපභවං අරූපභවං සඤ්ඤාභවං අසඤ්ඤාභවං නෙවසඤ්ඤානාසඤ්ඤාභවං එකවොකාරභවං චතුවොකාරභවං පඤ්චවොකාරභවං අතීතං අනාගතං පච්චුප්පන්නං දිට්ඨං සුතං මුතං විඤ්ඤාතං සබ්බෙ ධම්මෙ අනිස්සිතො අනල්ලිනො අනුපගතො අනජ්ඣොසිතො{2} අනධිමුත්තො නික්ඛන්තො නිස්සටො{3} විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘සබ්බත්ථ මුනී අනිස්සිතො.’"
                    }
                ],
                "footnotes": [
                    {
                        "type": "footnote",
                        "text": "1. තෙසං - සීමු. I."
                    },
                    {
                        "type": "footnote",
                        "text": "2. අනජ්ඣෙසිතො - සීමු."
                    },
                    {
                        "type": "footnote",
                        "text": "3. නිස්සතො - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 184,
            "pali": {
                "entries": [
                    {
                        "type": "paragraph",
                        "text": "**න පියං කුබ්බති නොපි අප්පිය**න්ති - පියාති ද්වෙ පියා: සත්තා වා සඞ්ඛාරා වා. කතමෙ සත්තා පියා? ඉධ යස්ස තෙ හොන්ති අත්ථකාමා හිතකාමා ඵාසුකාමා යොගක්ඛෙමකාමා, මාතා වා පිතා වා භාතා වා භගිනී වා පුත්තො වා ධීතා වා මිත්තා වා අමච්චා වා ඤාතී වා සාලොහිතා වා, ඉමෙ සත්තා පියා. කතමෙ සඞ්ඛාරා පියා? මනාපිකා රූපා මනාපිකා සද්දා මනාපිකා ගන්ධා මනාපිකා රසා මනාපිකා ඵොට්ඨබ්බා, ඉමෙ සඞ්ඛාරා පියා."
                    },
                    {
                        "type": "paragraph",
                        "text": "**අප්පියා**ති - ද්වෙ අප්පියා: සත්තා වා සඞ්ඛාරා වා. කතමෙ සත්තා අප්පියා? ඉධ යස්ස තෙ හොන්ති අනත්ථකාමා අහිතකාමා අඵාසුකාමා අයොගක්ඛෙමකාමා ජීවිතා වොරොපෙතුකාමා, ඉමෙ සත්තා අප්පියා. කතමෙ සඞ්ඛාරා අප්පියා? අමනාපිකා රූපා අමනාපිකා සද්දා අමනාපිකා ගන්ධා අමනාපිකා රසා අමනාපිකා ඵොට්ඨබ්බා, ඉමෙ සඞ්ඛාරා අප්පියා."
                    },
                    {
                        "type": "paragraph",
                        "text": "**න පියං කුබ්බති නොපි අප්පිය**න්ති ‘ අයං මෙ සත්තො පියො, ‘ඉමෙ ච මෙ සඞ්ඛාරා මනාපා’ති රාගවසෙන පියං න කරොති. ‘අයං මෙ සත්තො අප්පියො, ඉමෙ සඞ්ඛාරා අමනාපා’ති පටිඝවසෙන අප්පියං න කරොති න ජනෙති න සඤ්ජනෙති න නිබ්බත්තෙති නාභිනිබ්බත්තෙතීති ‘න පියං කුබ්බති නොපි අප්පියං’."
                    },
                    {
                        "type": "paragraph",
                        "text": "**තස්මිං පරිදෙවමච්ඡරං පණ්ණෙ වාරි යථා න ලිප්පතී**ති - ‘තස්මි’න්ති තස්මිං පුග්ගලෙ අරහන්තෙ ඛීණාසවෙ, **පරිදෙවො**ති - ඤාතිව්යසනෙන වා ඵුට්ඨස්ස භොගව්යසනෙන වා ඵුට්ඨස්ස රොගව්යසනෙන වා ඵුට්ඨස්ස සීලව්යසනෙන වා ඵුට්ඨස්ස දිට්ඨිව්යසනෙන වා ඵුට්ඨස්ස අඤ්ඤතරඤ්ඤතරෙන වා ව්යසනෙන සමන්නාගතස්ස අඤ්ඤතරඤ්ඤතරෙන දුක්ඛධම්මෙන ඵුට්ඨස්ස ආදෙවො පරිදෙවො ආදෙවනා පරිදෙවනා ආදෙවිතත්තං පරිදෙවිතත්තං වාචා පලාපො විප්පලාපො ලාලප්පො ලාලප්පනා{1} ලාලප්පිතත්තං{a}{2} **මච්ඡරිය**න්ති පඤ්ච මච්ඡරියානි: ආවාසමච්ඡරියං කුලමච්ඡරියං ලාභමච්ඡරියං වණ්ණමච්ඡරියං ධම්මමච්ඡරියං. යං එවරූපං මච්ඡරියං මච්ඡරායනා මච්ඡරායිතත්තං වෙවිච්ඡං කදරියං කටුකඤ්චුකතා{3} අග්ගහිතත්තං චිත්තස්ස, ඉදං වුච්චති මච්ඡරියං.{b} අපිච, ඛන්ධමච්ඡරියම්පි මච්ඡරියං, ධාතුමච්ඡරියම්පි මච්ඡරියං, ආයතනමච්ඡරියම්පි මච්ඡරියං, ගාහො වුච්චති මච්ඡරියං."
                    },
                    {
                        "type": "paragraph",
                        "text": "**පණ්ණෙ වාරි යථා න ලිප්පතී**ති - පණ්ණං වුච්චති පදුමපත්තං; **වාරි** වුච්චති උදකං; යථා වාරි පදුමපත්තෙ න ලිප්පති න සංලිප්පති න උපලිප්පති, අලිත්තං අසංලිත්තං අනුපලිත්තං, එවමෙවං තස්මිං පුග්ගලෙ අරහන්තෙ ඛීණාසවෙ පරිදෙවො ච මච්ඡරියඤ්ච න ලිප්පති න සංලිප්පති න උපලිප්පති අලිත්තො අසංලිත්තො අනුපලිත්තො; සො ච පුග්ගලො තෙහි කිලෙසෙහි න ලිප්පති න සංලිප්පති න උපලිප්පති අලිත්තො අසංලිත්තො අනුපලිත්තො නික්ඛන්තො නිස්සටො{4} විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘තස්මිං පරිදෙවමච්ඡරං පණ්ණෙ වාරි යථා න ලිප්පති.’"
                    }
                ],
                "footnotes": [
                    {
                        "type": "footnote",
                        "text": "1. ලාලප්පායනා - සීමූ.II."
                    },
                    {
                        "type": "footnote",
                        "text": "2. ලාලප්පායිතත්තං සීමු. II. මනුප."
                    },
                    {
                        "type": "footnote",
                        "text": "3. කටුකඤ්චතා - මනුප."
                    },
                    {
                        "type": "footnote",
                        "text": "4. නිස්සතො - ස."
                    },
                    {
                        "type": "footnote",
                        "text": "a. විභඞ්ගපාළි - පටිච්චසමුප්පාදවිභඞ්ග."
                    },
                    {
                        "type": "footnote",
                        "text": "b. ඛුද්දකවත්ථුවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 186,
            "pali": {
                "entries": [
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සබ්බත්ථ මුනී අනිස්සිතො\nන පියං කුබ්බති නොපි අප්පියං,\nතස්මිං පරිදෙවමච්ඡරං\nපණ්ණෙ වාරි යථා න ලිප්පතී”ති.",
                        "level": 2
                    },
                    {
                        "type": "heading",
                        "text": "6 - 9",
                        "level": 1
                    },
                    {
                        "type": "gatha",
                        "text": "උදබින්දු යථාපි පොක්ඛරෙ\nපදුමෙ වාරි යථා න ලිප්පති,{1}\nඑවං මුනි නොපලිප්පති\nයදිදං දිට්ඨසුතං{2} මුතෙසු වා.",
                        "level": 2
                    },
                    {
                        "type": "paragraph",
                        "text": "**උදබින්දු යථාපි පොක්ඛරෙ**ති - උදබින්දු වුච්චති උදකථෙවො;{3} **පොක්ඛරං** වුච්චති පදුමපත්තං; යථා උදබින්දු පදුමපත්තෙ න ලිප්පති න පලිප්පති න උපලිප්පති අලිත්තං අපලිත්තං{4} අනුපලිත්තන්ති ‘උදබින්දු යථාපි පොක්ඛරෙ.’"
                    },
                    {
                        "type": "paragraph",
                        "text": "**පදුමෙ වාරි යථා න ලිප්පතී**ති - පදුමං වුච්චති පදුමපුප්ඵං;5 **වාරි** වුච්චති උදකං, යථා වාරි පදුමපුප්ඵෙ න ලිප්පති න පලිප්පති න උපලිප්පති අලිත්තං අපලිත්තං අනුපලිත්තන්ති ‘පදුමෙ වාරි යථා න ලිප්පති’"
                    },
                    {
                        "type": "paragraph",
                        "text": "**එවං මුනි නොපලිප්පති යදිදං දිට්ඨසුතං මුතෙසු වා**ති - ‘ එව’න්ති ඔපම්මසම්පටිපාදනං, **මුනී**ති මොනං වුච්චති ඤාණං -පෙ- සඞ්ගමතිච්ච සො මුනි; ‘ලෙපා’ති ද්වෙ ලෙපා: තණ්හාලෙපො ච දිට්ඨිලෙපො ච -පෙ- අයං තණ්හාලෙපො -පෙ- අයං දිට්ඨිලෙපො; මුනි තණ්හාලෙපං පහාය දිට්ඨිලෙපං පටිනිස්සජිත්වා දිට්ඨෙ න ලිප්පති, සුතෙ න ලිප්පති, මුතෙ න ලිප්පති, විඤ්ඤාතෙ න ලිප්පති න පලිප්පති න උපලිප්පති. අලිත්තො අපලිත්තො අනුපලිත්තො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘එවං මුනි නොපලිප්පති යදිදං දිට්ඨසුතං මුතෙසු වා. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“උදබින්දු යථාපි පොක්ඛරෙ\nපදුමෙ වාරි යථා න ලිප්පති,\nඑවං මුනි නොපලිප්පති\nයදිදං දිට්ඨසුතං{6} මුතෙසු වා”ති.",
                        "level": 2
                    },
                    {
                        "type": "heading",
                        "text": "6 - 10",
                        "level": 1
                    },
                    {
                        "type": "gatha",
                        "text": "ධොනො න හි තෙන මඤ්ඤති\nයදිදං දිට්ඨසුතං{6} මුතෙසු වා,\nනාඤ්ඤෙන විසුද්ධිමිච්ඡති\nන හි සො රජ්ජති නො විරජ්ජති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ලිම්පති - මු. II. ස්යා"
                    },
                    {
                        "type": "footnote",
                        "text": "2. දිට්ඨසුතෙ - සීමු. II."
                    },
                    {
                        "type": "footnote",
                        "text": "3. උදකත්ථවකො - පු."
                    },
                    {
                        "type": "footnote",
                        "text": "4. අසංලිත්තං - සීමු. II."
                    },
                    {
                        "type": "footnote",
                        "text": "5. පදුමපත්තං - සීමු. I."
                    },
                    {
                        "type": "footnote",
                        "text": "6. දිට්ඨසුතෙ - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 188,
            "pali": {
                "entries": [
                    {
                        "type": "paragraph",
                        "text": "**ධොනො න හි තෙන මඤ්ඤති යදිදං දිට්ඨසුතං{1} මුතෙසු වා**ති ‘ධොනො’ති ධොනා වුච්චති පඤ්ඤා, යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි.{a} කිං කාරණා ධොනා වුච්චති පඤ්ඤා? තාය පඤ්ඤාය කායදුච්චරිතං ධුතඤ්ච ධොතඤ්ච සන්ධොතඤ්ච නිද්ධොතඤ්ච; වචීදුච්චරිතං - මනොදුච්චරිතං ධුතඤ්ච ධොතඤ්ච සන්ධොතඤ්ච නිද්ධොතඤ්ච; රාගො ධුතො ච ධොතො ච සන්ධොතො ච නිද්ධොතො ච, දොසො මොහො - කොධො - උපනාහො - මක්ඛො - පළාසො - ඉස්සා - මච්ඡරියං - මායා - සාඨෙය්යං - ථම්භො - සාරම්භො - මානො - අතිමානො - මදො - පමාදො - සබ්බෙ කිලෙසා - සබ්බෙ දුච්චරිතා - සබ්බෙ දරථා - සබ්බෙ පරිළාහා - සබ්බෙ සන්තාපා - සබ්බාකුසලාභිසඞ්ඛාරා ධුතා ච ධොතා ච සන්ධොතා ච නිද්ධොතා ච; තංකාරණා ධොනා වුච්චති පඤ්ඤා. අථවා සම්මාදිට්ඨියා මිච්ඡාදිට්ඨි ධුතා ච ධොතා ච සන්ධොතා ච නිද්ධොතා ච; සම්මාසඞ්කප්පෙන මිච්ඡාසඞ්කප්පො ධුතො ච ධොතො ච සන්ධොතො ච නිද්ධොතො ච; සම්මාවාචාය මිච්ඡාවාචා ධුතා ච ධොතා ච -සම්මාකම්මන්තෙන මිච්ඡාකම්මන්තො ධුතො ච ධොතො ච - සම්මාආජීවෙන මිච්ඡාආජීවො ධුතො ච ධොතො ච - සම්මාවායාමෙන මිච්ඡාවායාමො ධුතො ච ධොතො ච - සම්මාසතියා මිච්ඡාසති ධුතා ච ධොතා ච - සම්මාසමාධිනා මිච්ඡාසමාධි ධුතො ච ධොතො ච - සම්මාඤාණෙන මිච්ඡාඤාණං ධුතඤ්ච ධොතඤ්ච සම්මාවිමුත්තියා මිච්ඡාවිමුත්ති ධුතා ච ධොතා ච සන්ධොතා ච. අථවා අරියෙන අට්ඨඞ්ගිකෙන මග්ගෙන සබ්බෙ කිලෙසා සබ්බෙ දුච්චරිතා සබ්බෙ දරථා සබ්බෙ පරිළාහා සබ්බෙ සන්තාපා සබ්බාකුසලාභිසඞ්ඛාරා ධුතා ච ධොතා ච සන්ධොතා ච නිද්ධොතා ච. අරහා ඉමෙහි ධොනෙහි ධම්මෙහි උපෙතො සමුපෙතො උපාගතො සමූපාගතො උපපන්නො සමුපපන්නො සමන්නාගතො. තස්මා අරහා ධොනො. සො ධුතරාගො ධුතපාපො ධුතකිලෙසො ධුතපරිළාහොති - ධොනො."
                    },
                    {
                        "type": "paragraph",
                        "text": "**ධොනො න හී තෙන මඤ්ඤති යදිදං දිට්ඨසුතං{1} මුතෙසු වා**ති ධොනො දිට්ඨං න මඤ්ඤති. දිට්ඨස්මිං න මඤ්ඤති. දිට්ඨතො න මඤ්ඤති. දිට්ඨං මෙති න මඤ්ඤති. සුතං න මඤ්ඤති. සුතස්මිං න මඤ්ඤති. සුතතො න මඤ්ඤති. සුතං මෙති න මඤ්ඤති. මුතං න මඤ්ඤති. මුතස්මිං න මඤ්ඤති. මුතතො න මඤ්ඤති. මුතං මෙති න මඤ්ඤති. විඤ්ඤාතං න මඤ්ඤති. විඤ්ඤාතස්මිං න මඤ්ඤති. විඤ්ඤාතතො න මඤ්ඤති. විඤ්ඤාතං මෙති න මඤ්ඤති. වුත්තම්පි හෙතං භගවතා:"
                    }
                ],
                "footnotes": [
                    {
                        "type": "footnote",
                        "text": "1. දිට්ඨසුතෙ - සීමු. II."
                    },
                    {
                        "type": "footnote",
                        "text": "2. අස්මින්ති - සීමු. II."
                    },
                    {
                        "type": "footnote",
                        "text": "a. ධමමසඞ්ගණි - චිත්තුපාදකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 190,
            "pali": {
                "entries": [
                    {
                        "type": "paragraph",
                        "text": "“අස්මීති{1} භික්ඛවෙ මඤ්ඤිතමෙතං. අයමහමස්මීති{1} මඤ්ඤිතමෙතං. භවිස්සන්ති මඤ්ඤිතමෙතං. න භවිස්සන්ති මඤ්ඤිතමෙතං. රූපී භවිස්සන්ති මඤ්ඤිතමෙතං අරූපී භවිස්සන්ති මඤ්ඤිතමෙතං. සඤ්ඤී භවිස්සන්ති මඤ්ඤිතමෙතං. අසඤ්ඤී භවිස්සන්ති මඤ්ඤිතමෙතං. නෙවසඤ්ඤීනාසඤ්ඤී භවිස්සන්ති මඤ්ඤිතමෙතං. මඤ්ඤිතං හි භික්ඛවෙ, රොගො, මඤ්ඤිතං ගණ්ඩො, මඤ්ඤිතං සල්ලං, මඤ්ඤිතං උපද්දවො, තස්මාතිහ භික්ඛවෙ අමඤ්ඤමානෙන චෙතසා විහරිස්සාමාති එවං හි වො භික්ඛවෙ සික්ඛිතබ්බ”න්ති{a} ‘ධොනො න හි තෙන මඤ්ඤති යදිදං දිට්ඨසුතං මුතෙසු වා.’"
                    },
                    {
                        "type": "paragraph",
                        "text": "**නාඤ්ඤෙන විසුද්ධිමිච්ඡතී**ති - ධොනො අඤ්ඤෙන අසුද්ධිමග්ගෙන මිච්ඡාපටිපදාය අනිය්යාණිකපථෙන අඤ්ඤත්ර සතිපට්ඨානෙහි අඤ්ඤත්ර සම්මප්පධානෙහි අඤ්ඤත්ර ඉද්ධිපාදෙහි අඤ්ඤත්ර ඉන්ද්රියෙහි අඤ්ඤත්ර බලෙහි අඤ්ඤත්ර බොජ්ඣඞ්ගෙහි අඤ්ඤත්ර අරියා අට්ඨඞ්ගිකා මග්ගා සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං න ඉච්ඡති න සාදියති න පත්ථෙති න පිහෙති නාභිජප්පතීති ‘නාඤ්ඤෙන විසුද්ධිමිච්ඡති.’"
                    },
                    {
                        "type": "paragraph",
                        "text": "**න හි සො රජ්ජති නො විරජ්ජතී**ති - ‘සබ්බෙ බාලපුථුජ්ජනා රජ්ජන්ති. පුථුජ්ජනකල්යාණකං උපාදාය සත්ත සෙඛා විරජ්ජන්ති. අරහා නෙව රජ්ජති නො විරජ්ජති. විරත්තො සො ඛයා රාගස්ස වීතරාගත්තා ඛයා දොසස්ස වීතදොසත්තා ඛයා මොහස්ස වීතමොහත්තා සො වුත්ථවාසො චිණ්ණචරණො -පෙ- ජාතිජරාමරණසංසාරො නත්ථි තස්ස පුනබ්භවොති ‘න හි සො රජ්ජති නො විරජ්ජති.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ධොනො න හි තෙන මඤ්ඤති\nයදිදං දිට්ඨසුතං මුතෙසු වා,\nනාඤ්ඤෙන විසුද්ධිමිච්ඡති\nන හි සො රජ්ජති නො විරජ්ජතී”ති.",
                        "level": 2
                    },
                    {
                        "type": "centered",
                        "text": "ජරාසුත්තනිද්දෙසො ඡට්ඨො.",
                        "level": 1
                    },
                    {
                        "type": "centered",
                        "text": "7.",
                        "level": 2
                    },
                    {
                        "type": "heading",
                        "text": "තිස්සමෙත්තෙය්යසුත්තනිද්දෙසො",
                        "level": 2
                    },
                    {
                        "type": "unindented",
                        "text": "අථ තිස්සමෙත්තෙය්යසුත්තනිද්දෙසො වුච්චති:{2}"
                    },
                    {
                        "type": "heading",
                        "text": "7 - 1",
                        "level": 1
                    },
                    {
                        "type": "gatha",
                        "text": "මෙථුනමනුයුත්තස්ස (ඉච්චායස්මා තිස්සො මෙත්තෙය්යො)\nවිඝාතං බ්රූහි මාරිස,\nසුත්වාන තව සාසනං\nවිවෙකෙ සික්ඛිස්සාම සෙ.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අස්මින්ති - මු. II."
                    },
                    {
                        "type": "footnote",
                        "text": "2. සුත්තං චක්ඛති - සීමු. II."
                    },
                    {
                        "type": "footnote",
                        "text": "a. සළායතනසංයුත්ත - ආසීවිසවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 192,
            "pali": {
                "entries": [
                    {
                        "type": "paragraph",
                        "text": "**මෙථුනමනුයුත්තස්සා**ති - මෙථුනධම්මො නාම: යො සො අසද්ධම්මො ගාමධම්මො වසලධම්මො දුට්ඨුල්ලො ඔදකන්තිකො රහස්සො ද්වයංද්වයසමාපත්ති;{a} කිංකාරණා වුච්චති මෙථුනධම්මො? උභින්නං රත්තානං සාරත්තානං අවස්සුතානං පරියුට්ඨිතානං පරියාදින්නචිත්තානං උභින්නං සදිසානං ධම්මොති, තං කාරණා වුච්චති මෙථුනධම්මො. යථා උභො කලහකාරකා ‘මෙථුනකා’ති වුච්චන්ති, උභො භණ්ඩනකාරකා ‘මෙථුනකා’ති වුච්චන්ති, උභො භස්සකාරකා ‘මෙථුනකා’ති වුච්චන්ති, උභො විවාදකාරකා ‘මෙථුනකා’ති වුච්චන්ති, උභො අධිකරණකාරකා ‘මෙථුනකා’ති වුච්චන්ති, උභො වාදිනො ‘මෙථුනකා’ති වුච්චන්ති, උභො සල්ලාපකා ‘මෙථුනකා’ති වුච්චන්ති, එවමෙවං උභින්නං රත්තානං සාරත්තානං අවස්සුතානං පරියුට්ඨිතානං පරියදින්නචිත්තානං උභින්නං සදිසානං ධම්මොති, තං කාරණා වුච්චති මෙථුනධම්මො; **මෙථුනමනුයුත්තස්සා**ති - මෙථුනධම්මෙ යුත්තස්ස පයුත්තස්ස ආයුත්තස්ස සමායුත්තස්ස තච්චරිතස්ස තබ්බහුලස්ස තග්ගරුකස්ස තන්නින්නස්ස තප්පොණස්ස තප්පබ්භාරස්ස තදධිමුත්තස්ස තදධිපතෙය්යස්සාති ‘මෙථුනමනුයුත්තස්ස.’"
                    },
                    {
                        "type": "paragraph",
                        "text": "**ඉච්චායස්මා තිස්සො මෙත්තෙය්යො**ති - ‘ඉච්චා’ති පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතා නාමෙතං ඉච්චාති; **ආයස්මාති** - පියවචනං ගරුවචනං සගාරවවචනං සප්පතිස්සවචනමෙතං ආයස්මාති; **තිස්සො**ති - තස්ස ථෙරස්ස නාමං සංඛා සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්ති බ්යඤ්ජනං අභිලාපො; **මෙත්තෙය්යො**ති - තස්ස ථෙරස්ස ගොත්තං සඞ්ඛා සමඤ්ඤා පඤ්ඤත්ති වොහාරොති ‘ඉච්චායස්මා තිස්සො මෙත්තෙය්යො.’"
                    },
                    {
                        "type": "paragraph",
                        "text": "**විඝාතං බ්රූහි මාරිසා**ති - ‘විඝාත’න්ති විඝාතං උපඝාතං පීළනං ඝට්ඨනං උපද්දවං උපස්සග්ගං; **බ්රූහි** - ආචික්ඛ දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහි; **මාරිසා**ති ‘පියවචනං ගරුවචනං සගාරවවචනං සප්පතිස්සවචනමෙතං මාරිසාති ‘විඝාතං බ්රූහි මාරිස.’"
                    },
                    {
                        "type": "paragraph",
                        "text": "**සුත්වාන තව සාසන**න්ති - ‘තුය්හං වචනං ව්යප්පථං දෙසනං අනුසාසනං අනුසිට්ඨිං**{1}** සුත්වා සුණිත්වා උග්ගහෙත්වා උපධාරයිත්වා උපලක්ඛයිත්වාති ‘සුත්වාන තව සාසනං.’"
                    }
                ],
                "footnotes": [
                    {
                        "type": "footnote",
                        "text": "1. අනුසත්ථිං - ස."
                    },
                    {
                        "type": "footnote",
                        "text": "a. විනයමහාවිභඞ්ග - පඨමපාරාජිකං. (තත්ථ “දුට්ඨුල්ලං{1} ඔදකන්තිකං රහස්ස”න්ති නපුංසකලිඞ්ගවසෙන දිස්සති)"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 194,
            "pali": {
                "entries": [
                    {
                        "type": "paragraph",
                        "text": "**විවෙකෙ සික්ඛිස්සාම සෙ**ති - ‘විවෙකො’ති තයො විවෙකා: කායවිවෙකො චිත්තවිවෙකො උපධිවිවෙකො."
                    },
                    {
                        "type": "paragraph",
                        "text": "කතමො කායවිවෙකො? ඉධ භික්ඛූ විවිත්තං සෙනාසනං භජති: අරඤ්ඤං රුක්ඛමූලං පබ්බතං කන්දරං ගිරිගුහං සුසානං වනපත්ථං අබ්භොකාසං පලාලපුඤ්ජං. කායෙන විවිත්තො විහරති. සො එකො ගච්ඡති. එකො තිට්ඨති. එකො නිසීදති. එකො සෙය්යං කප්පෙති. එකො ගාමං පිණ්ඩාය පවිසති. එකො පටික්කමති. එකො රහො නිසීදති. එකො චඞ්කමං අධිට්ඨාති. එකො චරති විහරති ඉරීයති වත්තති පාලෙති යපෙති යාපෙති. අයං කායවිවෙකො."
                    },
                    {
                        "type": "paragraph",
                        "text": "කතමො චිත්තවිවෙකො? පඨමං ඣානං සමාපන්නස්ස නීවරණෙහි චිත්තං විවිත්තං හොති. දුතියං ඣානං සමාපන්නස්ස විතක්කවිචාරෙහි චිත්තං විවිත්තං හොති. තතියං ඣානං සමාපන්නස්ස පීතියා චිත්තං විවිත්තං හොති. චතුත්ථං ඣානං සමාපන්නස්ස සුඛදුක්ඛෙහි චිත්තං විවිත්තං හොති. ආකාසානඤ්චායතනං සමාපන්නස්ස රූපසඤ්ඤාය පටිඝසඤ්ඤාය නානත්තසඤ්ඤාය චිත්තං විවිත්තං හොති. විඤ්ඤාණඤ්චායතනං සමාපන්නස්ස ආකාසානඤ්චායතනසඤ්ඤාය චිත්තං විවිත්තං හොති. ආකිඤ්චඤ්ඤායතනං සමාපන්නස්ස විඤ්ඤාණඤ්චායතනසඤ්ඤාය චිත්තං විවිත්තං හොති. නෙවසඤ්ඤානාසඤ්ඤායතනං සමාපන්නස්ස ආකිඤ්චඤ්ඤායතනසඤ්ඤාය චිත්තං විවිත්තං හොති. සොතාපන්නස්ස සක්කායදිට්ඨියා විචිකිච්ඡාය සීලබ්බතපරාමාසා දිට්ඨානුසයා විචිකිච්ඡානුසයා තදෙකට්ඨෙහි ච කිලෙසෙහි චිත්තං විවිත්තං හොති. සකදාගාමිස්ස ඔළාරිකා කාමරාගසඤ්ඤොජනා පටිඝසඤ්ඤොජනා ඔළාරිකා කාමරාගානුසයා පටිඝානුසයා තදෙකට්ඨෙහි ච කිලෙසෙහි චිත්තං විවිත්තං හොති. අනාගාමිස්ස අනුසහගතා කාමරාගානුසයා පටිඝානුසයා තදෙකට්ඨෙහි ච කිලෙසෙහි චිත්තං විවිත්තං හොති. අරහතො රූපරාගා අරූපරාගා මානා උද්ධච්චා අවිජ්ජාය මානානුසයා භවරාගානුසයා අවිජ්ජානුසයා තදෙකට්ඨෙහි ච කිලෙසෙහි බහිද්ධා ච සබ්බනිමිත්තෙහි චිත්තං විවිත්තං හොති. අයං චිත්තවිවෙකො."
                    },
                    {
                        "type": "paragraph",
                        "text": "කතමො උපධිවිවෙකො? උපධි වුච්චන්ති කිලෙසා ච ඛන්ධා ච අභිසඞ්ඛාරා ච. උපධිවිවෙකො වුච්චති අමතං නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. අයං උපධිවිවෙකො."
                    },
                    {
                        "type": "paragraph",
                        "text": "කායවිවෙකො ච වවකට්ඨකායානං{1} නෙක්ඛම්මාභිරතානං. චිත්තවිවෙකො ච පරිසුද්ධචිත්තානං පරමවොදානප්පත්තානං. උපධිවිවෙකො ච නිරුපධීනං පුග්ගලානං විසඞ්ඛාරගතානං."
                    },
                    {
                        "type": "paragraph",
                        "text": "**විවෙකෙ සික්ඛිස්සාම සෙ**ති - සො ථෙරො පකතියා සික්ඛිතසික්ඛො. අපිච, ධම්මදෙසනං උපාදාය ධම්මදෙසනං යාචන්තො{2} එවමාහ: ‘විවෙකෙ සික්ඛිස්සාම සෙ’ති. තෙනාහ තිස්සො මෙත්තෙය්යො:"
                    },
                    {
                        "type": "gatha",
                        "text": "“මෙථුනමනුයුත්තස්ස (ඉච්චායස්මා තිස්සො මෙත්තෙය්යො)\nවිඝාතං බ්රූහි මාරිස,\nසුත්වාන තව සාසනං\nවිවෙකෙ සික්ඛිස්සාම සෙ”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. විවෙකට්ඨකායානං - සීමු. II. වූපකට්ඨකායානං - PTS."
                    },
                    {
                        "type": "footnote",
                        "text": "2. යාචෙන්තො - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 196,
            "pali": {
                "entries": [
                    {
                        "type": "heading",
                        "text": "7 - 2",
                        "level": 1
                    },
                    {
                        "type": "gatha",
                        "text": "මෙථුන මනුයුත්තස්ස (මෙත්තෙය්යාති භගවා)\nමුස්සතෙ වාපි{1} සාසනං,\nමිච්ඡා ච පටිපජ්ජති\nඑතං තස්මිං අනාරියං",
                        "level": 2
                    },
                    {
                        "type": "paragraph",
                        "text": "**මෙථුනමනුයුත්තස්සා**ති - මෙථුනධම්මො නාම: යො සො අසද්ධම්මො ගාමධම්මො වසලධම්මො දුට්ඨුල්ලො ඔදකන්තිකො රහස්සො ද්වයංද්වයසමාපත්ති,{a} කිං කාරණා වුච්චති මෙථුනධම්මො? උභින්නං රත්තානං සාරත්තානං අවස්සුතානං පරියුට්ඨිතානං පරියාදින්නචිත්තානං උභින්නං සදිසානං ධම්මොති, තං කාරණා වුච්චති මෙථුනධම්මො, යථා උභො කලහකාරකා ‘මෙථුනකා’ති වුච්චන්ති, උභො භණ්ඩනකාරකා ‘මෙථුනකා’ ති වුච්චන්ති, උභො භස්සකාරකා ‘මෙථුනකා’ති වුච්චන්ති, උභො විවාදකාරකා ‘මෙථුනකා’ති වුච්චන්ති, උභො අධිකරණකාරකා ‘මෙථුනකා’ ති වුච්චන්ති, උභො වාදිනො ‘මෙථුනකා’ති වුච්චන්ති, උභො සල්ලාපකා ‘මෙථුනකා’ති වුච්චන්ති, එවමෙවං උභින්නං රත්තානං සාරත්තානං අවස්සුතානං පරියුට්ඨිතානං පරියාදින්නචිත්තානං උභින්නං සදිසානං ධම්මොති, තං කාරණා වුච්චති මෙථුනධම්මො. **මෙථුනමනුයුත්තස්සා**ති මෙථුනධම්මෙ යුත්තස්ස පයුත්තස්ස ආයුත්තස්ස සමායුත්තස්ස තච්චරිතස්ස{2} තබ්බහුලස්ස තග්ගරුකස්ස තන්නින්නස්ස තප්පොණස්ස තප්පබ්භාරස්ස තදධිමුත්තස්ස තදධිපතෙය්යස්සාති ‘මෙථුනමනුයුත්තස්ස’."
                    },
                    {
                        "type": "paragraph",
                        "text": "**මෙත්තෙය්යා**ති - භගවා තං ථෙරං ගොත්තෙන ආලපති; **භගවා**ති ගාරවාධිවචනං; අපිච, භග්ගරාගොති භගවා; භග්ගදොසොති භගවා; භග්ගමොහොති භගවා; භග්ගමානොති භගවා; භග්ගදිට්ඨීති භගවා; භග්ගකණ්ටකොති භගවා; භග්ගකිලෙසොති භගවා; භජි විභජි පවිභජි ධම්මරතනන්ති භගවා භවානං අන්තකරොති භගවා, භාවිතකායො භාවිතසීලො භාවිතචිත්තො භාවිතපඤ්ඤොති භගවා; භජි වා භගවා අරඤ්ඤෙ වනපත්ථානි පන්තානි සෙනාසනානි අප්පසද්දානි අප්පනිග්ඝොසානි විජනවාතානි මනුස්සරාහස්සෙය්යකානි පටිසල්ලානසාරුප්පානීති භගවා, භාගී වා භගවා චීවරපිණ්ඩපාතසෙනාසනගිලානපච්චයභෙසජ්ජපරික්ඛාරානන්ති භගවා, භාගී වා භගවා අත්ථරසස්ස ධම්මරසස්ස විමුත්තිරසස්ස අධිසීලස්ස අධිචිත්තස්ස අධිපඤ්ඤායාති භගවා."
                    }
                ],
                "footnotes": [
                    {
                        "type": "footnote",
                        "text": "1. මුස්සතෙ චාපි - සු අ. මුස්සතෙ වාති - ස."
                    },
                    {
                        "type": "footnote",
                        "text": "2. තංචරිතස්ස - ස."
                    },
                    {
                        "type": "footnote",
                        "text": "a. විනයමහාවිභඞ්ග - පඨමපාරාජික."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 198,
            "pali": {
                "entries": [
                    {
                        "type": "paragraph",
                        "text": "භාගී වා භගවා චතුන්නං ඣානානං චතුන්නං අප්පමඤ්ඤානං චතුන්නං අරූපසමාපත්තීනන්ති භගවා, භාගී වා භගවා අට්ඨන්නං විමොක්ඛානං අට්ඨන්නං අභිභායතනානං නවන්නං අනුපුබ්බවිහාරසමාපත්තීනන්ති භගවා; භාගී වා භගවා දසන්නං සඤ්ඤාභාවනානං දසන්නං කසිණසමාපත්තිනං, ආනාපානසතිසමාධිස්ස අසුභසමාපත්තියාති භගවා, භාගී වා භගවා චතුන්නං සතිපට්ඨානානං චතුන්නං සම්මප්පධානානං චතුන්නං ඉද්ධිපාදානං පඤ්චන්නං ඉන්ද්රියානං පඤ්චන්නං බලානං සත්තන්නං බොජ්ඣඞ්ගානං අරියස්ස අට්ඨඞ්ගිකස්ස මග්ගස්සාති භගවා; භාගී වා භගවා දසන්නං තථාගතබලානං චතුන්නං වෙසාරජ්ජානං චතුන්නං පටිසම්භිදානං ඡන්නං අභිඤ්ඤානං ඡන්නං බුද්ධධම්මානන්ති භගවා, භගවාති නෙතං නාමං මාතරා කතං, න පිතරා කතං, න භාතරා කතං, න භගිනියා කතං, න මිත්තාමච්චෙහි කතං, න ඤාතිසාලොහිතෙහි කතං, න සමණබ්රාහ්මණෙහි කතං, න දෙවතාහි කතං, විමොක්ඛන්තිකමෙතං බුද්ධානං භගවන්තානං බොධියා මූලෙ සහ සබ්බඤ්ඤුතඤාණස්ස පටිලාභා සච්ඡිකා පඤ්ඤත්ති යදිදං භගවාති ‘මෙත්තෙය්යාති භගවා. ‘"
                    },
                    {
                        "type": "paragraph",
                        "text": "**මුස්සතෙ වාපි{1} සාසන**න්ති - **ද්වී**හි කාරණෙහි සාසනං මුස්සති: පරියත්තිසාසනම්පි මුස්සති. පටිපත්තිසාසනම්පි මුස්සති. කතමං තං පරියත්තිසාසනං? යන්තස්ස පරියාපුතං{2} සුත්තං ගෙය්යං වෙය්යාකරණං ගාථා උදානං ඉතිවුත්තකං ජාතකං අබ්භුතධම්මං වෙදල්ලං, ඉදං පරියත්තිසාසනං. තම්පි මුස්සති සම්මුස්සති පමුස්සති සම්පමුස්සති පරිබාහිරො හොතීති ‘එවම්පි මුස්සතෙ වාපි සාසනං’ කතමං පටිපත්තිසාසනං? සම්මාපටිපදා අනුලොමපටිපදා අපච්චනීකපටිපදා අන්වත්ථපටිපදා ධම්මානුධම්මපටිපදා සීලෙසු පරිපූරකාරිතා ඉන්ද්රියෙසු ගුත්තද්වාරතා භොජනෙ මත්තඤ්ඤුතා ජාගරියානුයොගො සතිසම්පජඤ්ඤං චත්තාරො සතිපට්ඨානා චත්තාරො සතිපට්ඨානා චත්තාරො සම්මප්පධානා චත්තාරො ඉද්ධිපාදා පඤ්චින්ද්රියානි පඤ්ච බලානි සත්ත බොජ්ඣඞ්ගා අරියො අට්ඨඞ්ගිකො මග්ගො, ඉදං පටිපත්තිසාසනං. තම්පි මුස්සති සම්මුස්සති පමුස්සති සම්පමුස්සති පරිබාහිරො හොතීති එවම්පි ‘මුස්සතෙ වාපි සාසනං.’"
                    },
                    {
                        "type": "paragraph",
                        "text": "**මිච්ඡා ච පටිපජ්ජතී**ති - ‘පාණම්පි හන්ති, අදින්නම්පි ආදියති, සන්ධිම්පි ඡින්දති, නිල්ලොපම්පි හරති, එකාගාරිකම්පි කරොති, පරිපන්ථෙපි තිට්ඨති, පරදාරම්පි ගච්ඡති, මුසාපි භණතීති ‘මිච්ඡා ච පටිපජ්ජති.’"
                    },
                    {
                        "type": "paragraph",
                        "text": "**එතං තස්මිං අනාරිය**න්ති - එතං තස්මිං පුග්ගලෙ අනරියධම්මො බාලධම්මො මූළ්හධම්මො අඤ්ඤාණධම්මො අමරාවික්ඛෙපධම්මො යදිදං මිච්ඡාපටිපදාති ‘එතං තස්මිං අනාරියං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“මෙථුනමනුයුත්තස්ස (මෙත්තෙය්යාති භගවා)\nමුස්සතෙ වාපි සාසනං\nමිච්ඡා ච පටිපජ්ජති\nඑතං තස්මිං අනාරිය”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. මුස්සතෙ වාති - ස."
                    },
                    {
                        "type": "footnote",
                        "text": "2. පරියාපුණනං - සීමු. II. පරියාපුටං - මනුප පරියාපුත්තං - පු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 200,
            "pali": {
                "entries": [
                    {
                        "type": "heading",
                        "text": "7 - 3",
                        "level": 1
                    },
                    {
                        "type": "gatha",
                        "text": "එකො පුබ්බෙ චරිත්වාන\nමෙථුනං යො නිසෙවති,\nයානං භන්තංව තං ලොකෙ\nහීනමාහු පුථුජ්ජනං.",
                        "level": 2
                    },
                    {
                        "type": "paragraph",
                        "text": "**එකො පුබ්බෙ චරිත්වානා**ති - ද්වීහි කාරණෙහි එකො පුබ්බෙ චරිත්වාන: පබ්බජ්ජාසඞ්ඛාතෙන වා ගණා වවස්සග්ගට්ඨෙන{1} වා. කථං පබ්බජ්ජාසඞ්ඛාතෙන එකො පුබ්බෙ චරිත්වාන? සබ්බං ඝරාවාසපළිබොධං ඡින්දිත්වා පුත්තදාරපළිබොධං ඡින්දිත්වා ඤාතිපළිබොධං ඡින්දිත්වා මිත්තාමච්චපළිබොධං ඡින්දිත්වා සන්නිධිපළිබොධං ඡින්දිත්වා කෙසමස්සුං ඔහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජිත්වා අකිඤ්චනභාවං උපගන්ත්වා එකො චරති විහරති ඉරීයති වත්තති පාලෙති යපෙති යාපෙති. එවං පබ්බජ්ජාසඞ්ඛාතෙන එකො පුබ්බෙ චරිත්වාන; කථං ගණා වවස්සග්ගට්ඨෙන{1} එකො පුබ්බෙ චරිත්වාන? සො එවං පබ්බජිතො සමානො එකො අරඤ්ඤෙ වනපත්ථානි පන්තානි සෙනාසනානි පටිසෙවති අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානි. සො එකො ගච්ඡති. එකො තිට්ඨති. එකො නිසීදති. එකො සෙය්යං කප්පෙති. එකො ගාමං පිණ්ඩාය පවිසති. එකො පටික්කමති. එකො රහො නිසීදති. එකො චඞ්කමං අධිට්ඨාති. එකො චරති විහරති ඉරීයති වත්තති පාලෙති යපෙති යාපෙති. එවං ගණාවවස්සග්ගට්ඨෙන{1} ‘එකො පුබ්බෙ චරිත්වාන’."
                    },
                    {
                        "type": "paragraph",
                        "text": "**මෙථුනං යො නිසෙව**තීති - මෙථුනධම්මො නාම: යො සො අසද්ධම්මො -පෙ-ද්වයංද්වයසමාපත්ති, -පෙ- තං කාරණා වුච්චති මෙථුනධම්මො, -පෙ- **මෙථුනං යො නිසෙවතී**ති යො අපරෙන සමයෙන බුද්ධං ධම්මං සඞ්ඝං සික්ඛං පච්චක්ඛාය හීනායාවත්තිත්වා මෙථුනං ධම්මං සෙවති නිසෙවති සංසෙවති පටිසෙවතීති ‘මෙථුනං යො නිසෙවති. ‘"
                    },
                    {
                        "type": "paragraph",
                        "text": "**යානං භන්තංව තං ලොකෙ**ති - ‘යාන’න්ති හත්ථියානං අස්සයානං ගොයානං අජයානං මෙණ්ඩයානං ඔට්ඨයානං ඛරයානං, **භන්තං** අදන්තං අකාරිතං අවිනීතං උප්පථං ගණ්හාති, විසමං ඛාණුම්පි පාසාණම්පි අභිරූහති, යානම්පි ආරොහකම්පි{2} භඤ්ජති{3} පපාතෙපි පපතති, යථා තං භන්තං යානං අදන්තං අකාරිතං අවිනීතං උප්පථං ගණ්හාති එවමෙවං සො විබ්භන්තකො භන්තයානපටිභාගො උප්පථං ගණ්හාති මිච්ඡාදිට්ඨිං ගණ්හාති -පෙ-"
                    },
                    {
                        "type": "paragraph",
                        "text": "මිච්ඡාසමාධිං ගණ්හාති යථා තං භන්තං යානං අදන්තං අකාරිතං අවිනීතං විසමං ඛාණුම්පි පාසාණම්පි අභිරූහති, එවමෙවං සො විබ්භන්තකො භන්තයානපටිභාගො විසමං කායකම්මං අභිරූහති. විසමං වචීකම්මං - විසමං මනොකම්මං අභිරූහති, විසමං පාණාතිපාතං අභිරූහති. විසමං අදින්නාදානං අභිරූහති. විසමං කාමෙසු මිච්ඡාචාරං අභිරූහති. විසමං මුසාවාදං අභිරූහති, විසමං පිසුනවාචං අභිරූහති. විසමං ඵරුසවාචං අභිරූහති. විසමං සම්ඵප්පලාපං අභිරූහති. විසමං අභිජ්ඣං අභිරූහති විසමං ව්යාපාදං අභිරූහති. විසමං මිච්ඡාදිට්ඨිං අභිරූහති. විසමෙ සඞ්ඛාරෙ අභිරූහති. විසමෙ පඤ්ච කාමගුණෙ අභිරූහති. විසමෙ පඤ්ච නීවරණෙ අභිරූහති."
                    }
                ],
                "footnotes": [
                    {
                        "type": "footnote",
                        "text": "1. ගණවවස්සග්ගත්ථෙන - ස."
                    },
                    {
                        "type": "footnote",
                        "text": "2. ආරොහකං - සීමු. I."
                    },
                    {
                        "type": "footnote",
                        "text": "3. විභඤ්ජති - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 202,
            "pali": {
                "entries": [
                    {
                        "type": "paragraph",
                        "text": "යථා තං භන්තං යානං අදන්තං අකාරිතං අවිනීතං යානම්පි ආරොහකම්පි භඤ්ජති, එවමෙවං සො විබ්භන්තකො භන්තයානපටිභාගො නිරයෙ අත්තානං භඤ්ජති. තිරච්ඡානයොනියං අත්තානං භඤ්ජති. පෙත්තිවිසයෙ අත්තානං භඤ්ජති. මනුස්සලොකෙ අත්තානං භඤ්ජති. දෙවලොකෙ අත්තානං භඤ්ජති. යථා තං භන්තං යානං අදන්තං අකාරිතං අවිනීතං පපාතෙ පපතති, එවමෙවං සො විබ්භන්තකො භන්තයානපටිභාගො ජාතිපපාතම්පි පපතති. ජරාපපාතම්පි පපතති. ව්යාධිපපාතම්පි පපතති. මරණපපාතම්පි පපතති. සොකපරිදෙවදුක්ඛදොමනස්සූපායාසපපාතම්පි පපතති. **ලොකෙ**ති අපායලොකෙ -පෙ- මනුස්සලොකෙති ‘යානං භන්තංව තං ලොකෙ.’"
                    },
                    {
                        "type": "paragraph",
                        "text": "**හීනමාහු පුථුජ්ජන**න්ති - ‘පුථුජ්ජනා’ති කෙනට්ඨෙන පුථුජ්ජනා? පුථු කිලෙසෙ ජනෙන්තීති පුථුජ්ජනා. පුථු අවිහතසක්කායදිට්ඨිකානි පුථුජ්ජනා. පුථු සත්ථාරානං මුඛුල්ලොකකාති පුථුජ්ජනා. පුථු සබ්බගතීහි අවුට්ඨිතාති පුථුජ්ජනා, පුථු නානාභිසඞ්ඛාරෙ අභිසඞ්ඛරොන්තීති පුථුජ්ජනා. පුථු නානාඔඝෙහි වුය්හන්තීති පුථුජ්ජනා. පුථුනානාසන්තාපෙහි සන්තප්පන්තීති{1} පුථුජ්ජනා. පුථු නානාපරිළාහෙහි පරිඩය්හන්තීති පුථුජ්ජනා. පුථු පඤ්චසු කාමගුණෙසු රත්තා ගිද්ධා ගථිතා මුච්ඡිතා අජ්ඣොපන්නා{2} ලග්ගා ලග්ගිතා පළිබුද්ධාති පුථුජ්ජනා. පුථු පඤ්චහි නීවරණෙහි ආවුතා නිවුතා ඔවුතා පිහිතා පටිච්ඡන්නා පටිකුජ්ජිතාති පුථුජ්ජනා. **හීනමාහු පුථුජ්ජන**න්ති පුථුජ්ජනං හීනං නිහීනං ඔමකං ලාමකං ඡත්තකං{3} පරිත්තන්ති එවමාහංසු, එවං කථෙන්ති, එවං භණන්ති, එවං දීපයන්ති, එවං වොහරන්තීති ‘හීනමාහු පුථුජ්ජනං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එකො පුබ්බෙ චරිත්වාන\nමෙථුනං යො නිසෙවති,\nයානං භන්තංව තං ලොකෙ\nහීනමාහු පුථුජ්ජන”න්ති.",
                        "level": 2
                    },
                    {
                        "type": "heading",
                        "text": "7 - 4",
                        "level": 1
                    },
                    {
                        "type": "gatha",
                        "text": "යසො කිත්ති ච යා පුබ්බෙ\nහායතෙ වාපි තස්ස සා,\nඑතම්පි{4} දිස්වා සික්ඛෙථ\nමෙථුනං විප්පහාතවෙ.",
                        "level": 2
                    },
                    {
                        "type": "paragraph",
                        "text": "**යසො කිත්ති ච යා පුබ්බෙ හායතෙ වාපි තස්ස සා**ති - කතමො යසො? ඉධෙකච්චො පුබ්බෙ සමණභාවෙ සක්කතො හොති ගරුකතො මානිතො පූජිතො අපචිතො ලාභී චිවරපිණ්ඩපාතසෙනාසනගිලානපච්චයභෙසජ්ජපරික්ඛාරානං. අයං යසො."
                    }
                ],
                "footnotes": [
                    {
                        "type": "footnote",
                        "text": "1. සන්තපන්තීති - සීමු. II."
                    },
                    {
                        "type": "footnote",
                        "text": "2. අජ්ඣොසන්තා - මඡසං"
                    },
                    {
                        "type": "footnote",
                        "text": "3. ජතුක්කං - සීමු. II."
                    },
                    {
                        "type": "footnote",
                        "text": "4. එවම්පි - සීමු. II. එතං - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 204,
            "pali": {
                "entries": [
                    {
                        "type": "paragraph",
                        "text": "කතමා **කිත්ති**.? ඉධෙකච්චො පුබ්බෙ සමණභාවෙ කිත්තිවණ්ණභතො{1} හොති: පණ්ඩිතො වියත්තො මෙධාවී බහුස්සුතො චිත්තකථී කල්යාණපටිභානො, සුත්තන්තිකොති වා, විනයධරොති වා, ධම්මකථිකොති වා, ආරඤ්ඤිකොති වා, පිණ්ඩපාතිකොති වා, පංසුකූලිකොති වා, තෙචීවරිකොති වා, සපදානචාරිකොති වා ඛලුපච්ඡාභත්තිකොති වා, නෙසජ්ජිකොති වා, යථාසන්ථතිකොති වා, පඨමස්ස ඣානස්ස ලාභීති වා, දුතියස්ස ඣානස්ස ලාභීති වා, තතියස්ස ඣානස්ස ලාභීති වා, චතුත්ථස්ස ඣානස්ස ලාභීති වා, ආකාසානඤ්චායතනසමාපත්තියා ලාභීති වා, විඤ්ඤාණඤ්චායතනසමාපත්තියා ලාභීති වා, ආකිඤ්චඤ්ඤායතනසමාපත්තියා ලාභීති වා, නෙවසඤ්ඤානාසඤ්ඤායතනසමාපත්තියා ලාභීති වා අයං කිත්තීති ‘යසො කිත්ති ච යා පුබ්බෙ.’"
                    },
                    {
                        "type": "paragraph",
                        "text": "**හායතෙ වාපි තස්ස සා**ති - තස්ස අපරෙන සමයෙන බුද්ධං ධම්මං සඞ්ඝං සික්ඛං පච්චක්ඛාය හීනායාවත්තස්ස සො ච යසො සා ච කිත්ති හායති පරිහායති පරිධංසති පරිපතති{2} අන්තරධායති විප්පලුජ්ජතීති ‘යසො කිත්ති ච යා පුබ්බෙ හායතෙ වාපි තස්ස සා.’"
                    },
                    {
                        "type": "paragraph",
                        "text": "**එතම්පි දිස්වා සික්ඛෙථ මෙථුනං විප්පහාතවෙ**ති - ‘එත’න්ති පුබ්බෙ සමණභාවෙ යසො කිත්ති ච, අපරභාගෙ බුද්ධං ධම්මං සඞ්ඝං සික්ඛං පච්චක්ඛාය හීනායාවත්තස්ස අයසො ච අකිත්ති ච, එතං සම්පත්තිවිපත්තිං;{3} **දිස්වා**ති පස්සිත්වා තුලයිත්වා තීරයිත්වා විභාවයිත්වා විභූතං කත්වාති - එතම්පි දිසා. **සික්ඛෙථා**ති තිස්සො සික්ඛා: අධිසීලසික්ඛා අධිචිත්තසික්ඛා අධිපඤ්ඤාසික්ඛා. කතමා අධිසීලසික්ඛා? ඉධ භික්ඛු සීලවා හොති පාතිමොක්ඛසංවරසංවුතො විහරති ආචාරගොචරසම්පන්නො අණුමත්තෙසු වජ්ජෙසු භයදස්සාවී සමාදාය සික්ඛති සික්ඛාපදෙසු, ඛුද්දකො සීලක්ඛන්ධො මහන්තො සීලක්ඛන්ධො සීලං පතිට්ඨා ආදි චරණං සංයමො සංවරො මොක්ඛං පමොක්ඛං{4} කුසලානං ධම්මානං සමාපත්තියා. අයං අධිසීලසික්ඛා. කතමා අධිචිත්තසික්ඛා? ඉධ භික්ඛු විවිච්චෙව කාමෙහි විවිච්ච අකුසලෙහි ධම්මෙහි සවිතක්කං සවිචාරං විවෙකජං පීතිසුඛං පඨමං ඣානං උපසම්පජ්ජ විහරති. -පෙ- දුතියජ්ඣානං -පෙ- තතියං ඣානං චතුත්ථං ඣානං උපසම්පජ්ජ විහරති. අයං අධිචිත්තසික්ඛා. කතමා අධිපඤ්ඤාසික්ඛා? ඉධ භික්ඛු පඤ්ඤවා හොති උදයත්ථගාමිනියා පඤ්ඤාය සමන්නාගතො හොති අරියාය නිබ්බෙධිකාය සම්මා දුක්ඛක්ඛයගාමිනියා, සො ‘ඉදං දුක්ඛ’න්ති යථාභූතං පජානාති. ‘අයං දුක්ඛසමුදයො’ති යථාභූතං පජානාති. ‘අයං දුක්ඛනිරොධො’ති යථාභූතං පජානාති. ‘අයං දුක්ඛනිරොධගාමිනී පටිපදා’ති යථාභූතං පජානාති. ‘ඉමෙ ආසවා’ති යථාභූතං පජානාති. ‘අයං ආසවසමුදයො’ති යථාභූතං පජානාති. ‘අයං ආසවනිරොධො’ති යථාභූතං පජානාති. ‘අයං ආසවනිරොධගාමිනී පටිපදා’ති යථාභූතං පජානාති. අයං අධිපඤ්ඤාසික්ඛා."
                    }
                ],
                "footnotes": [
                    {
                        "type": "footnote",
                        "text": "1. කිත්තිවණ්ණගතො - සීමු. II."
                    },
                    {
                        "type": "footnote",
                        "text": "2. පරිපටති - ස"
                    },
                    {
                        "type": "footnote",
                        "text": "3. සම්පත්තිං විප්පත්තිං - සීමු. II."
                    },
                    {
                        "type": "footnote",
                        "text": "4. මුඛං පමුඛං - සීමු. II. මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 206,
            "pali": {
                "entries": [
                    {
                        "type": "paragraph",
                        "text": "**මෙථුනධම්මො** නාම: යො සො අසද්ධම්මො -පෙ- ද්වයංද්වයසමාපත්ති,{a}. -පෙ- තං කාරණා වුච්චති මෙථුනධම්මො, **එතම්පි දිස්වා සික්ඛෙථ මෙථුනං විප්පහාතවෙති** - මෙථුනධම්මස්ස පහානාය වූපසමාය පටිනිස්සග්ගාය පටිප්පස්සද්ධියා අධිසීලම්පි සික්ඛෙය්ය. අධිචිත්තම්පි සික්ඛෙය්ය. අධිපඤ්ඤම්පි සික්ඛෙය්ය. ඉමා තිස්සො සික්ඛායො ආවජ්ජන්තො සික්ඛෙය්ය. ජානන්තො සික්ඛෙය්ය. පස්සන්තො සික්ඛෙය්ය. පච්චවෙක්ඛන්තො සික්ඛෙය්ය. චිත්තං අධිට්ඨහන්තො සික්ඛෙය්ය. සද්ධාය අධිමුච්චන්තො සික්ඛෙය්ය. විරියං පග්ගණ්හන්තො සික්ඛෙය්ය සතිං උපට්ඨපෙන්තො සික්ඛෙය්ය චිත්තං සමාදහන්තො සික්ඛෙය්ය. පඤ්ඤාය පජානන්තො සික්ඛෙය්ය. අභිඤ්ඤෙය්යං අභිජානන්තො සික්ඛෙය්ය. පරිඤ්ඤෙය්යං පරිජානන්තො සික්ඛෙය්ය. පහාතබ්බං පජහන්තො සික්ඛෙය්ය. භාවෙතබ්බං භාවෙන්තො සික්ඛෙය්ය. පහාතබ්බං පජහන්තො සික්ඛෙය්ය. භාවෙතබ්බං භාවෙන්තො සික්ඛෙය්ය. සච්ඡිකාතබ්බං සච්ඡිකරොන්තො සික්ඛෙය්ය ආචරෙය්ය සමාචරෙය්ය සමාදාය වත්තෙය්යාති ‘එතම්පි දිස්වා සික්ඛෙථ මෙථුනං විප්පහාතවෙ.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යසො කිත්ති ච යා පුබ්බෙ\nහායතෙ වාපි තස්ස සා,\nඑතම්පි දිස්වා සික්ඛෙථ\nමෙථුනං විප්පහාතවෙ”ති.",
                        "level": 2
                    },
                    {
                        "type": "heading",
                        "text": "7 - 5",
                        "level": 1
                    },
                    {
                        "type": "gatha",
                        "text": "සඞ්කප්පෙහි පරෙතො සො{1}\nකපණො විය ඣායති,\nසුත්වා පරෙසං නිග්ඝොසං\nමඞ්කු හොති තථාවිධො.",
                        "level": 2
                    },
                    {
                        "type": "paragraph",
                        "text": "**සඞ්කප්පෙහි පරෙතො සො කපණො විය ඣායතී**ති - කාමසඞ්කප්පෙන බ්යාපාදසඞ්කප්පෙන විහිංසාසඞ්කප්පෙන දිට්ඨිසඞ්කප්පෙන ඵුට්ඨො පරෙතො සමොහිතො සමන්නාගතො පිහිතො; **කපණො විය** මන්දො විය මොමූහො විය ඣායති පජ්ඣායති නිජ්ඣායති අපජ්ඣායති; යථා උලූකො රුක්ඛසාඛායං මූසිකං මගයමානො ඣායති පජ්ඣායති නිජ්ඣායති අපජ්ඣායති, යථා කොත්ථු නදීතීරෙ මච්ඡෙ මගයමානො ඣායති පජ්ඣායති නිජ්ඣායති අපජ්ඣායති, යථා බිළාරො{2} සන්ධිසමලසංකටීරෙ මූසිකං මගයමානො ඣායති පජ්ඣායති නිජ්ඣායති අපජ්ඣායති, යථා ගද්රභො වහච්ඡින්නො සන්ධීසමලසඞ්කටීරෙ ඣායති පජ්ඣායති නිජ්ඣායති අපජ්ඣායති, එවමෙවං සො විබ්භන්තකො කාමසඞ්කප්පෙන බ්යාපාදසඞ්කප්පෙන විහිංසාසඞ්කප්පෙන දිට්ඨිසඞ්කප්පෙන ඵුට්ඨො පරෙතො සමොහිතො සමන්නාගතො පිහිතො කපණො විය මන්දො විය මොමූහො විය ඣායති පජ්ඣායති නිජ්ඣායති අපජ්ඣායතීති ‘සඞ්කප්පෙහි පරෙතො සො කපණො විය ඣායති’."
                    }
                ],
                "footnotes": [
                    {
                        "type": "footnote",
                        "text": "a. විනයමහාවිභඞ්ග - පඨමපාරාජික."
                    },
                    {
                        "type": "footnote",
                        "text": "1. යො - සු."
                    },
                    {
                        "type": "footnote",
                        "text": "2. විලාරො - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 208,
            "pali": {
                "entries": [
                    {
                        "type": "paragraph",
                        "text": "**සුත්වා පරෙසං නිග්ඝොසං මඞ්කු හොති තථාවිධො**ති - ‘පරෙස’න්ති උපජ්ඣායා වා ආචරියා වා සමානුපජ්ඣායකා වා සමානාචරියකා වා මිත්තා වා සන්දිට්ඨා වා සම්භත්තා වා සහායා වා චොදෙන්ති: “තස්ස තෙ ආවුසො අලාභා, තස්ස තෙ දුල්ලද්ධං, යං ත්වං එවරූපං උළාරං සත්ථාරං ලභිත්වා එවං ස්වාක්ඛාතෙ ධම්මවිනයෙ පබ්බජිත්වා එවරූපං අරියධනං ලභිත්වාපි තස්ස මෙථුනධම්මස්ස කාරණා බුද්ධං ධම්මං සඞ්ඝං සික්ඛං පච්චක්ඛාය හීනායාවත්තොසි. සද්ධාපි නාම තෙ නාහොසි කුසලෙසු ධම්මෙසු. හිරීපි නාම තෙ නාහොසි කුසලෙසු ධම්මෙසු. ඔත්තප්පම්පි නාම තෙ නාහොසි කුසලෙසු ධම්මෙසු. විරියම්පි නාම තෙ නාහොසි කුසලෙසු ධම්මෙසු. සතිපි නාම තෙ නාහොසි කුසලෙසු ධම්මෙසු. පඤ්ඤාපි නාම තෙ නාහොසි කුසලෙසු ධම්මෙසූ”ති. තෙසං වචනං බ්යප්පථං දෙසනං අනුසාසනං අනුසිට්ඨිං, **සුත්වා** - සුණිත්වා උග්ගහෙත්වා උපධාරෙත්වා උපලක්ඛයිත්වා; **මඞ්කු හොති** - පීළිතෙ ඝට්ටිතො{1} බ්යාධිතො දොමනස්සිතො හොති. **තථාවිධො**ති තථාවිධො තාදිසො තස්සණ්ඨිතො තප්පකාරො තප්පටිභාගො යො සො විබ්භන්තකොති - ‘සුත්වා පරෙසං නිග්ඝොසං මඞ්කු හොති තථාවිධො’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සඞ්කප්පෙහි පරෙතො සො\nකපණො විය ඣායති,\nහුත්වා පරෙසං නිග්ඝොසං\nමඞ්කු හොති තථාවිධො”ති.",
                        "level": 2
                    },
                    {
                        "type": "heading",
                        "text": "7 - 6",
                        "level": 1
                    },
                    {
                        "type": "gatha",
                        "text": "අථ සත්ථානි කුරුතෙ\nපරවාදෙහි චොදිතො,\nඑස ඛ්වස්ස මහාගෙධො\nමොසවජ්ජං පගාහති.",
                        "level": 2
                    },
                    {
                        "type": "paragraph",
                        "text": "**අථ සත්ථානි කුරුතෙ පරවාදෙහි චොදිතො**ති - ‘අථා’ති පදසන්ධි පදසංසග්ගො පදපාරිපූරී අක්ඛරසමවායො බ්යඤ්ජනසිලිට්ඨතා පදානුපුබ්බතා නාමෙතං අථාති; **සත්ථානී**ති - තීණි සත්ථානි: කායසත්ථං වචීසත්ථං මනොසත්ථං. තිවිධං කායදුච්චරිතං කායසත්ථං, චතුබ්බිධං වචීදුච්චරිතං වචීසත්ථං, තිවිධං මනොදුච්චරිතං මනොසත්ථං."
                    },
                    {
                        "type": "paragraph",
                        "text": "**පරවාදෙහි චොදිතො**ති - උපජ්ඣායෙහි වා ආචරියෙහි වා සමානුපජ්ඣායකෙහි{2} වා සමානාචරියකෙහි වා මිත්තෙහි වා සන්දිට්ඨෙහි වා සම්භත්තෙහි වා සහායෙහි වා චොදිතො සම්පජානමුසා භාසති: “අභිරතො{3} අහං භන්තෙ අහොසිං පබ්බජ්ජාය. මාතා මෙ පොසෙතබ්බා. තෙනම්හි විබ්භන්තො”ති භණති. “පිතා මෙ පොසෙතබ්බො. තෙනම්හි විබ්භන්තො”ති භණති. “භාතා මෙ පොසෙතබ්බො”ති භණති. ‘භගිනී මෙ පොසෙතබ්බා”ති භණති. “පුත්තො මෙ පොසෙතබ්බා, ධීතා මෙ පොසෙතබ්බා”ති භණති. මිත්තා මෙ පොසෙතබ්බා, අමච්චා මෙ පොසෙතබ්බා, ඤාතකා මෙ පොසෙතබ්බා, සාලොහිතා මෙ පොසෙතබ්බා. තෙනම්හි විබ්භන්තො”ති භණති. වචීසත්ථං කරොති සඞ්කරොති ජනෙති සඤ්ජනෙති නිබ්බත්තෙති අභිනිබ්බත්තෙතීති ‘අථ සත්ථානි කුරුතෙ පරවාදෙහි චොදිතො.’"
                    }
                ],
                "footnotes": [
                    {
                        "type": "footnote",
                        "text": "1. ඝටිතො - මනුප."
                    },
                    {
                        "type": "footnote",
                        "text": "2. සමානුපජ්ඣායෙහි - සීමු. II."
                    },
                    {
                        "type": "footnote",
                        "text": "3. අනභිරතො - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 210,
            "pali": {
                "entries": [
                    {
                        "type": "paragraph",
                        "text": "**එසඛ්වස්ස මහාගෙධො**ති - එසො ඛො තස්ස මහාගෙධො මහාවනං මහාගහනං මහාකන්තාරො මහාවිසමො මහාකුටිලො මහාපඞ්කො මහාපලිපො මහාපළිබොධො මහාබන්ධනං යදිදං සම්පජානමුසාවාදොති ‘එසඛ්වස්ස මහාගෙධො. ‘"
                    },
                    {
                        "type": "paragraph",
                        "text": "**මොසවජ්ජං පගාහතී**ති - මොසවජ්ජං වුච්චති මුසාවාදො. ඉධෙකච්චො සභග්ගතො වා පරිසග්ගතො වා ඤාතිමජ්ඣගතො වා පූගමජ්ඣගතො වා රාජකුලමජ්ඣගතො වා අභිනීතො සක්ඛිපුට්ඨො “එහම්භො පුරිස, යං ජානාසි, තං වදෙහී”ති. සො අජානං වා ආහ: ‘ජානාමී’ති. ජානං වා ආහ: ‘න ජානාමී’ති. අපස්සං වා ආහ: ‘පස්සාමී’ති. පස්සං වා ආහ: ‘න පස්සාමී’ති. ඉති අත්තහෙතු වා පරහෙතු වා ධනහෙතු වා ආමිසකිඤ්චික්ඛහෙතු වා සම්පජානමුසා භාසති.{a} ඉදං වුච්චති මොසවජ්ජං. අපි ච තීහාකාරෙහි මුසාවාදො හොති: පුබ්බෙවස්ස හොති ‘මුසා භණිස්ස’න්ති. භණන්තස්ස හොති ‘මුසා භණාමී’ති. භණිතස්ස හොති ‘මුසා මයා භණිත’න්ති. ඉමෙහි තීහාකාරෙහි මුසාවාදො හොති. අපි ච, චතුහාකාරෙහි මුසාවාදො හොති: පුබ්බෙවස්ස හොති ‘මුසා භණිස්ස’න්ති. භණන්තස්ස හොති ‘මුසා භණාමී’ති. භණිතස්ස හොති ‘මුසා මයා භණිත’න්ති. විනිධාය දිට්ඨිං. ඉමෙහි චතුහාකාරෙහි මුසාවාදො හොති. අපිච, පඤ්චහාකාරෙහි - ඡහාකාරෙහි - සත්තහාකාරෙහි - අට්ඨහාකාරෙහි මුසාවාදො හොති: පුබ්බෙවස්ස හොති ‘මුසා භණිස්ස’න්ති. භණන්තස්ස හොති ‘මුසා භණාමී’ති. භණිතස්ස හොති ‘මුසා මයා භණිත’න්ති. විනිධාය දිට්ඨිං, විනිධාය ඛන්තිං, විනිධාය රුචිං, විනිධාය සඤ්ඤං, විනිධාය භාවං. ඉමෙහි අට්ඨහාකාරෙහි මුසාවාදො හොති. **මොසවජ්ජං පගාහ**තීති - මොසවජ්ජං පගාහති ඔගාහති අජ්ඣොගාහති පවිසතීති ‘මොසවජ්ජං පගාහති. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අථ සත්ථානි කුරුතෙ පරවාදෙහි චොදිතො,\nඑසඛ්වස්ස මහාගෙධො මොසවජ්ජං පගාහතී”ති.",
                        "level": 1
                    },
                    {
                        "type": "heading",
                        "text": "7 - 7",
                        "level": 1
                    },
                    {
                        "type": "gatha",
                        "text": "පණ්ඩිතොති සමඤ්ඤාතො එකචරියමධිට්ඨිතො,\nසවාපි{1} මෙථුනෙ යුත්තො මන්දොව පරිකිස්සති.",
                        "level": 1
                    },
                    {
                        "type": "paragraph",
                        "text": "**පණ්ඩිතොති සමඤ්ඤාතො**ති - ඉධෙකච්චො පුබ්බෙ සමණභාවෙකිත්තිවණ්ණභතො{2} හොති පණ්ඩිතො වියත්තො මෙධාවී බහුස්සුතො චිත්තකථී කල්යාණපටිභානො සුත්තන්තිකොති වා විනයධරොති වා ධම්මකථිකොති වා -පෙ- නෙවසඤ්ඤානාසඤ්ඤායතනසමාපත්තියා ලාභීති වා, එවං ඤාතො හොති සඤ්ඤාතො{3} සමඤ්ඤාතො හොතීති - පණ්ඩිතොති සමඤ්ඤාතො."
                    }
                ],
                "footnotes": [
                    {
                        "type": "footnote",
                        "text": "1. අථාපි - PTS"
                    },
                    {
                        "type": "footnote",
                        "text": "2. කිත්තිවණ්ණගතො - සීමු. II."
                    },
                    {
                        "type": "footnote",
                        "text": "3. පඤ්ඤාතො - සීමු. II. මඡසං"
                    },
                    {
                        "type": "footnote",
                        "text": "a. මජ්ඣිමනිකාය - සාලෙය්යකසුත්ත, තිකඞ්ගුත්තර - පුග්ගලවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 212,
            "pali": {
                "entries": [
                    {
                        "type": "paragraph",
                        "text": "**එකචරියං අධිට්ඨිතො**ති - ද්වීහි කාරණෙහි එකචරියං අධිට්ඨිතො පබ්බජ්ජාසඞ්ඛාතෙන වා ගණා වවස්සග්ගට්ඨෙන වා. කථං පබ්බජ්ජාසඞ්ඛාතෙන එකචරියං අධිට්ඨිතො? සබ්බං ඝරාවාසපළිබොධං ඡින්දිත්වා -පෙ- එවං පබ්බජ්ජාසඞ්ඛාතෙන එකචරියං අධිට්ඨිතො. කථං ගණා වවස්සග්ගට්ඨෙන එකචරියං අධිට්ඨිතො? සො එවං පබ්බජිතො සමානො එකො අරඤ්ඤෙ වනපත්ථානි -පෙ- එවං ගණා වවස්සග්ගට්ඨෙන එකචරියං අධිට්ඨිතොති - එකචරියං අධිට්ඨිතො."
                    },
                    {
                        "type": "paragraph",
                        "text": "**සචාපි මෙථුනෙ යුත්තො**ති - මෙථුනධම්මො නාම: යො සො අසද්ධම්මො ගාමධම්මො වසලධම්මො -පෙ- තංකාරණා වුච්චති මෙථුනධම්මො, “සචාපි මෙථුනෙ යුත්තො”ති සො අපරෙන සමයෙන බුද්ධං ධම්මං සඞ්ඝං සික්ඛං පච්චක්ඛාය හීනායාවත්තිත්වා මෙථුනධම්මෙ යුත්තො සංයුත්තො පයුත්තො ආයුත්තො සමායුත්තොති ‘සචාපි මෙථුනෙ යුත්තො.’"
                    },
                    {
                        "type": "paragraph",
                        "text": "**මන්දොව පරිකිස්සතී**ති - කපණො විය මන්දො විය මොමූහො විය කිස්සති පරිකිස්සති පරිකිලිස්සති, පාණම්පි හන්ති, අදින්නම්පි ආදියති. සන්ධිම්පි ඡින්දති, නිල්ලොපම්පි හරති, එකාගාරිකම්පි කරොති, පරිපන්ථෙපි තිට්ඨති, පරදාරම්පි ගච්ඡති, මුසාපි භණති, එවම්පි කිස්සති පරිකිස්සති පරිකිලිස්සති. තමෙනං රාජානො ගහෙත්වා විවිධා කම්මකාරණා කාරෙන්ති: කසාහිපි තාළෙන්ති, වෙත්තෙහිපි තාළෙන්ති, අද්ධදණ්ඩකෙහිපි තාළෙන්ති, හත්ථම්පි ඡින්දන්ති, පාදම්පි ඡින්දන්ති, හත්ථපාදම්පි ඡින්දන්ති, කණ්ණම්පි ඡින්දන්ති, නාසම්පි ඡින්දන්ති, කණ්ණනාසම්පි ඡින්දන්ති, බිලඞ්ගථාලිකම්පි කරොන්ති, සඞ්ඛමුණ්ඩිකම්පි කරොන්ති, රාහුමුඛම්පි කරොන්ති, ජොතිමාලිකම්පි කරොන්ති, හත්ථපජ්ජොතිකම්පි කරොන්ති, එරකවත්තිකම්පි කරොන්ති, චිරකවාසිකම්පි කරොන්ති, එණෙය්යකම්පි කරොන්ති, බලිසමංසිකම්පි කරොන්ති, කහාපණකම්පි{1} කරොන්ති, ඛාරාපතච්ඡිකම්පි කරොන්ති, පලිඝපරිවත්තිකම්පි කරොන්ති, පලාලපිට්ඨිකම්පි කරොන්ති, තත්තෙනපි තෙලෙන ඔසිඤ්චන්ති, සුනඛෙහිපි ඛාදාපෙන්ති, ජීවන්තම්පි සූලෙ උත්තාසෙන්ති, අසිනාපි සීසං ඡින්දන්ති එවම්පි කිස්සති පරිකිස්සති පරිකිලිස්සති. අථවා කාමතණ්හාය අභිභූතො පරියාදින්නචිත්තො භොගෙ පරියෙසන්තො නාවාය මහාසමුද්දං පක්ඛන්දති: සීතස්ස පුරක්ඛතො උණ්හස්ස පුරක්ඛතො ඩංසමකසවාතාතපසිරිංසපසම්ඵස්සෙහි රිස්සමානො{2} ඛුප්පිපාසාහි මියමානො{3} තිගුම්බං{4} ගච්ඡති, තක්කොලං ගච්ඡති, තක්කසිලං ගච්ඡති, කාලමුඛං ගච්ඡති, පරම්මුඛං{5} ගච්ඡති, වෙසුඞ්ගං ගච්ඡති, වෙරාපථං ගච්ඡති, ජවං ගච්ඡති, තාමලිං{6} ගච්ඡති, වඞ්ගං{7} ගච්ඡති, එළවද්ධනං{8} ගච්ඡති, සුවණ්ණකූටං ගච්ඡති, සුවණ්ණභූමිං ගච්ඡති, තම්බපණ්ණිං ගච්ඡති, සුප්පාරකං{9} ගච්ඡති, භරුකච්ඡං{10} ගච්ඡති, සුරට්ඨං{11} ගච්ඡති, අඞ්ගලොකං{12} ගච්ඡති, ගඞ්ගණං{13} ගච්ඡති, පරමගඞ්ගණං{14} ගච්ඡති, යොනං ගච්ඡති, පරමයොනං ගච්ඡති, අල්ලසන්දං ගච්ඡති, නවකං{15} ගච්ඡති, මූලපදං{16} ගච්ඡති,"
                    }
                ],
                "footnotes": [
                    {
                        "type": "footnote",
                        "text": "1. කහාපණිකම්පි - සීමු. II."
                    },
                    {
                        "type": "footnote",
                        "text": "2 පීළියමානො - සීමු. II. මඡසං"
                    },
                    {
                        "type": "footnote",
                        "text": "3. පිළියමානො - PTS."
                    },
                    {
                        "type": "footnote",
                        "text": "4. ගුම්භං - සීමු. I., ගුබ්බං - ස"
                    },
                    {
                        "type": "footnote",
                        "text": "5. මරණපාරං - සී. පුරපුරං - මඡසං."
                    },
                    {
                        "type": "footnote",
                        "text": "6. කමලිං තමසිං - සී. තමමුනිං - මනුප. තබ්බලිඞ්ගං - සී"
                    },
                    {
                        "type": "footnote",
                        "text": "7. වඞ්කං - සී."
                    },
                    {
                        "type": "footnote",
                        "text": "8. එළබන්ධනං - සී. මඡසං. ජලවනං - සීමු. II."
                    },
                    {
                        "type": "footnote",
                        "text": "9. සුප්පාදකං - මඡසං. සුප්පාරං - සී."
                    },
                    {
                        "type": "footnote",
                        "text": "10. භාරුකච්ඡං - සීමු. II. භරුකං - භාරුකච්ඡිං - සී."
                    },
                    {
                        "type": "footnote",
                        "text": "11. සුරද්ධං - සුරරට්ඨං - සී"
                    },
                    {
                        "type": "footnote",
                        "text": "12. සඞ්ගලොකං - සීමු. II. භඞ්ගලොකං - මඡසං. අඞ්ගනෙකං - PTS."
                    },
                    {
                        "type": "footnote",
                        "text": "13. තඞ්ගණං - සීමු. I. සඞ්ගණං - සීමු. II. භඞ්ගණං - මඡසං"
                    },
                    {
                        "type": "footnote",
                        "text": "14. පදපතඞ්ගං - සීමු. I පදමතඞ්ගණං - සී. සරමතඞ්ගණං - මඡසං"
                    },
                    {
                        "type": "footnote",
                        "text": "15. විනකං - මඡසං, විනං - සී."
                    },
                    {
                        "type": "footnote",
                        "text": "16. මූලපද්දං - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 214,
            "pali": {
                "entries": [
                    {
                        "type": "paragraph",
                        "text": "මරුකන්තාරං ගච්ඡති, ඡණ්ණුපථං ගච්ඡති, අජපථං ගච්ඡති, මෙණ්ඩපථං ගච්ඡති, සඞ්කුපථං ගච්ඡති, ඡත්තපථං ගච්ඡති, වංසපථං ගච්ඡති; සකුණපථං{1} ගච්ඡති, මූසිකපථං ගච්ඡති, දරීපථං ගච්ඡති, වෙත්තාධාරං{2} ගච්ඡති, එවම්පි කිස්සති, පරිකිස්සති, පරිකිලිස්සති. ගවෙසන්තො න වින්දති. අලාභමූලකම්පි දුක්ඛං දොමනස්සං පටිසංවෙදෙති. එවම්පි කිස්සති පරිකිස්සති පරිකිලිස්සති. ගවෙසන්තො වින්දති{3} ලද්ධා ච ආරක්ඛමූලකම්පි දුක්ඛං දොමනස්සං පටිසංවෙදෙති: “කින්ති මෙ භොගෙ නෙව රාජානො හරෙය්යුං’ න චොරා හරෙය්යුං’ න අග්ගි දහෙය්ය’ න උදකං වහෙය්ය’ නඅප්පියා දායාදා හරෙය්යු”න්ති. තස්ස එවං ආරක්ඛතො ගොපයතො තෙ භොගා විප්පලුජ්ජන්ති. සො විප්පයොගමූලකම්පි දුක්ඛං දොමනස්සං පටිසංවෙදෙති. එවම්පි කිස්සති පරිකිස්සති පරිකිලිස්සතීති - සචාපි මෙථුනෙ යුත්තො මන්දොව පරිකිස්සති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පණ්ඩිතොති සමඤ්ඤාතො එකචරියමධිට්ඨිතො\nසචාපි මෙථුනෙ යුත්තො මන්දොව පරිකිස්සතී”ති.",
                        "level": 1
                    },
                    {
                        "type": "heading",
                        "text": "7 - 8",
                        "level": 1
                    },
                    {
                        "type": "gatha",
                        "text": "එතමාදීනවං ඤත්වා මුනි පුබ්බාපරෙ ඉධ,\nඑකචරියං දළ්හං කයිරා න නිසෙවෙථ මෙථුනං.",
                        "level": 1
                    },
                    {
                        "type": "paragraph",
                        "text": "**එතමාදීනවං ඤත්වා මුනි පුබ්බාපරෙ ඉධා**ති - ‘එත’න්ති පුබ්බෙ සමණභාවෙ යසො ච කිත්ති ච, අපරභාගෙ බුද්ධං ධම්මං සඞ්ඝං සික්ඛං පච්චක්ඛාය හීනායාවත්තස්ස අයසො ච අකිත්ති ච, එතං සම්පත්තිවිපත්තිං{4} ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා; **මුනී**ති මොනං වුච්චති ඤාණං, යා පඤ්ඤා පජානනා -පෙ- සඞ්ගජාලමතිච්ච සො මුනි; **ඉධා**ති ඉමිස්සා දිට්ඨියා ඉමිස්සා ඛන්තියා ඉමිස්සා රුචියා ඉමස්මිං ආදායෙ ඉමස්මිං ධම්මෙ ඉමස්මිං විනයෙ ඉමස්මිං ධම්මවිනයෙ ඉමස්මිං පාවචනෙ ඉමස්මිං සත්ථුසාසනෙ ඉමස්මිං බ්රහ්මචරියෙ ඉමස්මිං අත්තභාවෙ ඉමස්මිං මනුස්සලොකෙති ‘එතමාදීනවං ඤත්වා මුනි පුබ්බාපරෙ ඉධ.’"
                    }
                ],
                "footnotes": [
                    {
                        "type": "footnote",
                        "text": "1. අංසපථං - සී -"
                    },
                    {
                        "type": "footnote",
                        "text": "2. වෙත්තාචාරං - සීමු. II. මඡසං. චෙත්තාධාරං - මනුප."
                    },
                    {
                        "type": "footnote",
                        "text": "3. න වින්දති - සීමු. II."
                    },
                    {
                        "type": "footnote",
                        "text": "4. සම්පත්තිං විපත්තිං - සීමු. II., සම්පත්තිවිපත්තිඤ්ච - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 216,
            "pali": {
                "entries": [
                    {
                        "type": "paragraph",
                        "text": "**එකචරියං දළ්හං කයිරා**ති - ද්වීහි කාරණෙහි එකචරියං දළ්හං කරෙය්ය: පබ්බජ්ජාසඞ්ඛාතෙන වා ගණා වවස්සග්ගට්ඨන වා. කථං පබ්බජ්ජාසඞ්ඛාතෙන එකචරියං දළ්හං කරෙය්ය? සබ්බං ඝරාවාසපළිබොධං ඡින්දිත්වා පුත්තදාරපළිබොධං ඡින්දිත්වා ඤාතිපළිබොධං ඡින්දිත්වා මිත්තාමච්චපළිබොධං ඡින්දිත්වා කෙසමස්සුං ඔහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජිත්වා අකිඤ්චනභාවං උපගන්ත්වා එකො චරෙය්ය විහරෙය්ය වත්තෙය්ය පාලෙය්ය යපෙය්ය යාපෙය්ය. එවං පබ්බජ්ජාසඞ්ඛාතෙන එකචරියං දළ්හං කරෙය්ය. කථං ගණාවවස්සග්ගට්ඨෙන එකචරියං දළ්හං කරෙය්ය.? සො එවං පබ්බජිතො සමානො එකො අරඤ්ඤෙ වනපත්ථානි පන්තානි සෙනාසනානි පටිසෙවෙය්ය අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානි. සො එකො ගච්ඡෙය්ය. එකො තිට්ඨෙය්ය. එකො නිසීදෙය්ය එකො සෙය්යං කප්පෙය්ය. එකො ගාමං පිණ්ඩාය පවිසෙය්ය. එකො පටික්කමෙය්ය. එකො රහො නිසීදෙය්ය. එකො චඞ්කමං අධිට්ඨෙය්ය. එකො චරෙය්ය විහරෙය්ය ඉරීයෙය්ය වත්තෙය්ය පාලෙය්ය යපෙය්ය යාපෙය්ය. එවං ගණා වවස්සග්ගට්ඨෙන එකචරියං දළ්හං කරෙය්ය එකචරියං ථිරං{1} කරෙය්ය, විරියං කරෙය්ය දළ්හසමාදානො අස්ස, අවට්ඨිතසමාදානො අස්ස කුසලෙසු ධම්මෙසූති ‘එකචරියං දළ්හං කයිරා.’"
                    },
                    {
                        "type": "paragraph",
                        "text": "**න නිසෙවෙථ මෙථුන**න්ති - මෙථුනධම්මො නාම: යො සො අසද්ධම්මො ගාමධම්මො -පෙ- තංකාරණා වුච්චති මෙථුනධම්මො. මෙථුනධම්මං න සෙවෙය්ය, න නිසෙවෙය්ය, න සංසෙවෙය්ය න පටිසෙවෙය්ය, න චරෙය්ය, න සමාචරෙය්ය, න සමාදාය වත්තෙය්යාති ‘න නිසෙවෙථ මෙථුනං’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එතමාදීනවං ඤත්වා මුනි පුබ්බාපරෙ ඉධ,\nඑකචරියං දළ්හං කයිරා න නිසෙවෙථ මෙථුන”න්ති.",
                        "level": 1
                    },
                    {
                        "type": "heading",
                        "text": "7 - 9",
                        "level": 1
                    },
                    {
                        "type": "gatha",
                        "text": "විවෙකඤ්ඤෙව{2} සික්ඛෙථ එතදරියානමුත්තමං{3},\nතෙන සෙට්ඨො න මඤ්ඤෙථ ස වෙ නිබ්බානසන්තිකෙ.",
                        "level": 1
                    },
                    {
                        "type": "paragraph",
                        "text": "**විවෙකඤ්ඤෙව සික්ඛෙථා**ති - ‘විවෙකා’ති තයො විවෙකා: කායවිවෙකො චිත්තවිවෙකො උපධිවිවෙකො. කතමො කායවිවෙකො? -පෙ- අයං උපධිවිවෙකො. කායවිවෙකො ච වවකට්ඨකායානං{4} නෙක්ඛම්මාභිරතානං. චිත්තවිවෙකො ච පරිසුද්ධචිත්තානං පරමවොදානප්පත්තානං. උපධිවිවෙකො ච නිරුපධීනං පුග්ගලානං විසඞ්ඛාරගතානං. ”සික්ඛා”ති. තිස්සො සික්ඛා: අධිසීලසික්ඛා, අධිචිත්තසික්ඛා, අධිපඤ්ඤාසික්ඛා -පෙ- අයං අධිපඤ්ඤාසික්ඛා. **විවෙකඤ්ඤෙව සික්ඛෙථා**ති - විවෙකඤ්ඤෙව සික්ඛෙය්ය ආචරෙය්ය සමාචරෙය්ය සමාදාය වත්තෙය්යාති ‘විවෙකඤ්ඤෙව සික්ඛෙථ.’"
                    }
                ],
                "footnotes": [
                    {
                        "type": "footnote",
                        "text": "1. දළ්හං - සීමු. II."
                    },
                    {
                        "type": "footnote",
                        "text": "2. විවෙකං යෙව - සු."
                    },
                    {
                        "type": "footnote",
                        "text": "3. එතමරියානමුත්තමං - ස"
                    },
                    {
                        "type": "footnote",
                        "text": "4. විවෙකට්ඨකායානං - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 218,
            "pali": {
                "entries": [
                    {
                        "type": "paragraph",
                        "text": "**එතදරියානමුත්ත**මන්ති - අරියා වුච්චන්ති බුද්ධා ච බුද්ධසාවකා ච පච්චෙකබුද්ධා ච. අරියානං එතං අග්ගං සෙට්ඨං විසෙට්ඨං පාමොක්ඛං උත්තමං පවරං යදිදං විවෙකචරියාති ‘එතදරියානමුත්තමං.’"
                    },
                    {
                        "type": "paragraph",
                        "text": "**තෙන සෙට්ඨො න මඤ්ඤෙථා**ති - තාය විවෙකචරියාය උන්නතිං න කරෙය්ය, උන්නමං න කරෙය්ය, මානං න කරෙය්ය, ථාමං න කරෙය්ය, ථම්භං න කරෙය්ය, න තෙන මානං ජනෙය්ය, න තෙන ථද්ධො අස්ස පත්ථද්ධො පග්ගහිතසිරොති ‘තෙන සෙට්ඨො න මඤ්ඤෙථ.’"
                    },
                    {
                        "type": "paragraph",
                        "text": "**ස වෙ නිබ්බානසන්තිකෙ**ති - සො නිබ්බානස්ස සන්තිකෙ සාමන්තා ආසන්නෙ අවිදූරෙ උපකට්ඨෙති - ස වෙ නිබ්බානසන්තිකෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“විවෙකඤ්ඤෙව{1} සික්ඛෙථ එතදරියානමුත්තමං,{2}\nතෙන සෙට්ඨො න මඤ්ඤෙථ ස වෙ නිබ්බානසන්තිකෙ”ති.",
                        "level": 1
                    },
                    {
                        "type": "heading",
                        "text": "7 - 10",
                        "level": 1
                    },
                    {
                        "type": "gatha",
                        "text": "රිත්තස්ස මුනිනො චරතො කාමෙසු අනපෙක්ඛිනො,\nඔඝතිණ්ණස්ස පිහයන්ති කාමෙසු ගථිතා{3}පජා.",
                        "level": 1
                    },
                    {
                        "type": "paragraph",
                        "text": "**රිත්තස්ස මුනිනො චරතො**ති - ‘රිත්තස්සා’ති රිත්තස්ස විවිත්තස්ස පවිවිත්තස්ස කායදුච්චරිතෙන රිත්තස්ස විවිත්තස්ස පවිවිත්තස්ස, වචීදුච්චරිතෙන රිත්තස්ස විවිත්තස්ස පවිවිත්තස්ස, මනොදුච්චරිතෙන රිත්තස්ස විවිත්තස්ස පවිවිත්තස්ස, රාගෙන දොසෙන මොහෙන කොධෙන උපනාහෙන මක්ඛෙන පළාසෙන ඉස්සාය මච්ඡරියෙන මායාය සාඨෙය්යෙන ථම්භෙන සාරම්භෙන මානෙන අතිමානෙන මදෙන පමාදෙන සබ්බකිලෙසෙහි සබ්බදුච්චරිතෙහි සබ්බදරථෙහි සබ්බපරිළාහෙහි සබ්බසන්තාපෙහි සබ්බාකුසලාභිසඞ්ඛාරෙහි{4} රිත්තස්ස විවිත්තස්ස පවිවිත්තස්ස, **මුනිනො**ති මොනං වුච්චති ඤාණං -පෙ- සඞ්ගජාලමතිච්ච සො මුනි, **චරතො**ති චරතො විහරතො ඉරීයතො වත්තතො පාලයතො යපතො යාපයතොති ‘රිත්තස්ස මුනිනො චරතො.’"
                    },
                    {
                        "type": "paragraph",
                        "text": "**කාමෙසු අනපෙක්ඛිනො**ති - ‘කාමා’ති උද්දානතො ද්වෙ කාමා: වත්ථුකාමා ච කිලෙසකාමා ච."
                    },
                    {
                        "type": "paragraph",
                        "text": "ඉමෙ වුච්චන්ති වත්ථුකාමා. -පෙ- ඉමෙ වුච්චන්ති කිලෙසකාමා. වත්ථුකාමෙ පරිජානිත්වා කිලෙසකාමෙ පහාය පජහිත්වා විනොදෙත්වා බ්යන්තීකරිත්වා අනභාවං ගමෙත්වා කාමෙසු අනපෙක්ඛමානො චත්තකාමො වන්තකාමො මුත්තකාමො පහීනකාමො පටිනිස්සට්ඨකාමො වීතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො නිච්ඡාතො නිබ්බුතො සීතීභූතො සුඛපටිසංවෙදී බ්රහ්මභූතෙන අත්තනා විහරතීති ‘කාමෙසු අනපෙක්ඛිනො.’"
                    }
                ],
                "footnotes": [
                    {
                        "type": "footnote",
                        "text": "1. විවෙකං යෙව - සු."
                    },
                    {
                        "type": "footnote",
                        "text": "2 එතමරියානමුත්තමං - ස"
                    },
                    {
                        "type": "footnote",
                        "text": "3. ගධිතා - මනුප. මඡසං. PTS"
                    },
                    {
                        "type": "footnote",
                        "text": "4. සබ්බකුසලාභිසඞ්ඛාරෙහි - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 220,
            "pali": {
                "entries": [
                    {
                        "type": "paragraph",
                        "text": "**ඔඝතිණ්ණස්ස පිහයන්ති කාමෙසු ගථිතා{1} පජා**ති - “පජා”ති සත්තාධිවචනං, පජා කාමෙසු රත්තා ගිද්ධා ගථිතා මුච්ඡිතා අජ්ඣොපන්නා ලග්ගා ලග්ගිතා පළිබුද්ධා; තෙ කාමොඝතිණ්ණස්ස භවොඝතිණ්ණස්ස දිට්ඨොඝතිණ්ණස්ස අවිජ්ජොඝතිණ්ණස්ස සබ්බසංසාරපථං{2} තිණ්ණස්ස උත්තිණ්ණස්ස නිත්තිණ්ණස්ස අතික්කන්තස්ස සමතික්කන්තස්ස වීතිවත්තස්ස පාරං ගතස්ස පාරං පත්තස්ස අන්තං ගතස්ස අන්තං පත්තස්ස කොටිං ගතස්ස කොටිං පත්තස්ස පරියන්තං ගතස්ස පරියන්තං පත්තස්ස වොසානං ගතස්ස වොසානං පත්තස්ස තාණං ගතස්ස තාණං පත්තස්ස ලෙනං ගතස්ස ලෙනං පත්තස්ස සරණං ගතස්ස සරණං පත්තස්ස අභයං ගතස්ස අභයං පත්තස්ස අච්චුතං ගතස්ස අච්චුතං පත්තස්ස අමතං ගතස්ස අමතං පත්තස්ස නිබ්බානං ගතස්ස නිබ්බානං පත්තස්ස ඉච්ඡන්ති සාදියන්ති පත්ථයන්ති පිහයන්ති අභිජප්පන්ති. යථා නාම ඉණායිකා ආනණ්යං පත්ථෙන්ති පිහයන්ති, යථා ආබාධිකා ආරොග්යං පත්ථෙන්ති පිහයන්ති, යථා බන්ධනබද්ධා බන්ධනමොක්ඛං පත්ථෙන්ති පිහයන්ති, යථා දාසා භුජිස්සං පත්ථෙන්ති පිහයන්ති, යථා කන්තාරද්ධානපක්ඛන්නා{3} ඛෙමන්තභූමිං පත්ථෙන්ති පිහයන්ති, එවමෙවං පජා කාමෙසු රත්තා ගිද්ධා ගථිතා මුච්ඡිතා අජ්ඣොපන්නා ලග්ගා ලග්ගිතා පළිබුද්ධා. තෙ කාමොඝතිණ්ණස්ස භවොඝතිණ්ණස්ස -පෙ- නිබ්බානං ගතස්ස නිබ්බානං පත්තස්ස ඉච්ඡන්ති සාදියන්ති පත්ථයන්ති පිහයන්ති අභිජප්පන්තීති ‘ඔඝතිණ්ණස්ස පිහයන්ති කාමෙසු ගථිතා{1} පජා.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“රිත්තස්ස මුනිනො චරතො කාමෙසු අනපෙක්ඛිනො,\nඔඝතිණ්ණස්ස පිහයන්ති කාමෙසු ගථිතා පජා”ති.",
                        "level": 1
                    },
                    {
                        "type": "centered",
                        "text": "තිස්සමෙත්තෙය්යසුත්තනිද්දෙසො සත්තමො.",
                        "level": 1
                    },
                    {
                        "type": "centered",
                        "text": "8",
                        "level": 2
                    },
                    {
                        "type": "heading",
                        "text": "පසූරසුත්තනිද්දෙසො",
                        "level": 2
                    },
                    {
                        "type": "heading",
                        "text": "8 - 1",
                        "level": 1
                    },
                    {
                        "type": "unindented",
                        "text": "අථ පසූරසුත්තනිද්දෙසො වුච්චති:"
                    },
                    {
                        "type": "gatha",
                        "text": "“ඉධෙව සුද්ධිං ඉති වාදයන්ති{4}\nනාඤ්ඤෙසු ධම්මෙසු විසුද්ධිමාහු,\nයන්නිස්සිතා තත්ථ සුභංවදානා\nපච්චෙකසච්චෙසු පුථූ නිවිට්ඨා.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ගධිතා - මනුප. මඡසං. PTS"
                    },
                    {
                        "type": "footnote",
                        "text": "2. සබ්බසඞ්ඛාරපථං - ස"
                    },
                    {
                        "type": "footnote",
                        "text": "3. පක්ඛන්ධා - සීමු. I. පක්ඛන්දා - මඡසං."
                    },
                    {
                        "type": "footnote",
                        "text": "4. වාදියන්ති - සු PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 222,
            "pali": {
                "entries": [
                    {
                        "type": "paragraph",
                        "text": "**ඉධෙව සුද්ධිං ඉති වාදයන්තී**ති - ඉධෙව සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්ති; ‘සස්සතො ලොකො, අසස්සතො ලොකො, අන්තවා ලොකො, අනන්තවා ලොකො, තං ජීවං තං සරීරං, අඤ්ඤං ජීවං අඤ්ඤං සරීරං, හොති තථාගතො පරම්මරණා, න හොති තථාගතො පරම්මරණා, හොති ච න ච හොති තථාගතො පරම්මරණා, නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤ’න්ති සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්තීති ‘ඉධෙව සුද්ධිං ඉති වාදයන්ති. ‘"
                    },
                    {
                        "type": "paragraph",
                        "text": "**නාඤ්ඤෙසු ධම්මෙසු විසුද්ධිමාහූ**ති - අත්තනො සත්ථාරං ධම්මක්ඛානං ගණං දිට්ඨිං පටිපදං මග්ගං ඨපෙත්වා සබ්බෙ පරවාදෙ ඛිපන්ති උක්ඛිපන්ති පරික්ඛිපන්ති: සො සත්ථා න සබ්බඤ්ඤූ, ධම්මො න ස්වාක්ඛාතො, ගණො න සුප්පටිපන්නො, දිට්ඨි න භද්දිකා, පටිපදා න සුපඤ්ඤත්තා, මග්ගො න නිය්යාණිකො, න තත්ථ සුද්ධි වා විසුද්ධි වා පරිසුද්ධි වා මුත්ති වා විමුත්ති වා පරිමුත්ති වා; න තත්ථ සුජ්ඣන්ති වා විසුජ්ඣන්ති වා පරිසුජ්ඣන්ති වා මුච්චන්ති වා විමුච්චන්ති වා පරිමුච්චන්ති වා; හීනා නිහීනා ඔමකා ලාමකා ඡත්තකා{1} පරිත්තාති, එවමාහංසු එවං වදන්ති එවං කථෙන්ති එවං භණන්ති එවං දීපයන්ති එවං වොහරන්තීති ‘නාඤ්ඤෙසු ධම්මෙසු විසුද්ධිමාහු.’"
                    },
                    {
                        "type": "paragraph",
                        "text": "**යන්නිස්සිතා තත්ථ සුභංවදානා**ති - ‘යන්නිස්සිතා’ති යං සත්ථාරං ධම්මක්ඛානං ගණං දිට්ඨිං පටිපදං මග්ගං නිස්සිතා අස්සිතා{2} අල්ලීනා උපාගතා අජ්ඣොසිතා අධිමුත්තා; **තත්ථා**ති සකාය දිට්ඨියා සකාය ඛන්තියා සකාය රුචියා සකාය ලද්ධියා; **සුභංවදානා**ති සුභවාදා සොභනවාදා පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියාති ‘යන්නිස්සිතා තත්ථ සුභංවදානා.’"
                    },
                    {
                        "type": "paragraph",
                        "text": "**පච්චෙකසච්චෙසු පුථු නිවිට්ඨා**ති - පුථු සමණබ්රාහ්මණා පුථු පච්චෙකසච්චෙසු නිවිට්ඨා පතිට්ඨිතා අල්ලීනා උපගතා අජ්ඣොසිතා අධිමුත්තා ‘සස්සතො ලොකො, ඉදමෙව සච්චං මොඝමඤ්ඤ’න්ති නිවිට්ඨා පතිට්ඨිතා අල්ලීනා උපගතා අජ්ඣොසිතා අධිමුත්තා; ‘අසස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤ’න්ති නිවිට්ඨා පතිට්ඨිතා අල්ලීනා උපගතා අජ්ඣොසිතා අධිමුත්තාති ‘පච්චෙකසච්චෙසු පුථූ නිවිට්ඨා.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඉධෙව සුද්ධිං ඉති වාදයන්ති\nනාඤ්ඤෙසු ධම්මෙසු විසුද්ධිමාහු,\nයන්නිස්සිතා තත්ථ සුභංවදානා\nපච්චෙකසච්චෙසු පුථූ නිවිට්ඨා”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ජතුක්කා - සීමු. II. ඡතුක්කා - මඡසං චතුක්කා - මනුප"
                    },
                    {
                        "type": "footnote",
                        "text": "2. ආනිස්සිතා - සී. මඡසං. සන්නිස්සිතා - PTS. පතිට්ඨිතා - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 224,
            "pali": {
                "entries": [
                    {
                        "type": "heading",
                        "text": "8 - 2",
                        "level": 1
                    },
                    {
                        "type": "gatha",
                        "text": "තෙ වාදකාමා පරිසං විගය්හ\nබාලං දහන්ති මිථු අඤ්ඤමඤ්ඤං,\nවදන්ති තෙ අඤ්ඤසිතා කථොජ්ජං\nපසංසකාමා කුසලාවදානා.",
                        "level": 2
                    },
                    {
                        "type": "paragraph",
                        "text": "**තෙ වාදකාමා පරිසං විගය්හා**ති - ‘තෙ වාදකාමා’ති තෙ වාදකාමා වාදත්ථිකා වාදාධිප්පායා වාදපුරෙක්ඛාරා වාදපරියෙසනං චරන්තා; **පරිසං** - ඛත්තියපරිසං බ්රාහ්මණපරිසං ගහපතිපරිසං සමණපරිසං විගය්හ ඔගය්හ; **විගය්හා**ති අජ්ඣොගහෙත්වා පවිසිත්වාති ‘තෙ වාදකාමා පරිසං විගය්හ.’"
                    },
                    {
                        "type": "paragraph",
                        "text": "**බාලං දහන්ති මිථු අඤ්ඤමඤ්ඤ**න්ති - ‘මිථූ’ති ද්වෙ ජනා ද්වෙ කලහකාරකා ද්වෙ භණ්ඩනකාරකා ද්වෙ භස්සකාරකා ද්වෙ විවාදකාරකා ද්වෙ අධිකරණකාරකා ද්වෙ වාදිනො ද්වෙ සල්ලාපකා; තෙ අඤ්ඤමඤ්ඤං හීනතො නිහීනතො ඔමකතො ලාමකතො ඡත්තකතො පරිත්තතො දහන්ති පස්සන්ති දක්ඛන්ති ඔලොකෙන්ති නිජ්ඣායන්ති{1} උපපරික්ඛන්තීති ‘බාලං දහන්ති මිථු අඤ්ඤමඤ්ඤං. ‘"
                    },
                    {
                        "type": "paragraph",
                        "text": "**වදන්ති තෙ අඤ්ඤසිතා කථොජ්ජ**න්ති - තෙ අඤ්ඤං සත්ථාරං ධම්මක්ඛානං ගණං දිට්ඨිං පටිපදං මග්ගං නිස්සිතා අස්සිතා{2} අල්ලීනා උපගතා අජ්ඣොසිතා අධිමුත්තා; **කථොජ්ජං** වුච්චති කලහො භණ්ඩනං විග්ගහො විවාදො මෙධගං; අථවා **කථොජ්ජ**න්ති අනොජවන්තී{3} සා කථා{4} කථොජ්ජං වදන්ති, කලහං වදන්ති. භණ්ඩනං වදන්ති. විග්ගහං වදන්ති. විවාදං වදන්ති. මෙධගං වදන්ති කථෙන්ති භණන්ති දීපයන්ති වොහරන්තීති ‘වදන්ති තෙ අඤ්ඤසිතා කථොජ්ජං.’"
                    },
                    {
                        "type": "paragraph",
                        "text": "**පසංසකාමා කුසලාවදානා**ති - ‘පසංසකාමා’ති පසංසකාමා පසංසත්ථිකා පසංසාධිප්පායා පසංසාපුරෙක්ඛාරා පසංසාපරියෙසනං චරන්තා; **කුසලාවදානා**ති කුසලවාදා පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියාති ‘පසංසකාමා කුසලාවදානා.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“තෙ වාදකාමා පරිසං විගය්හ\nබාලං දහන්ති මිථු අඤ්ඤමඤ්ඤං,\nවදන්ති තෙ අඤ්ඤසිතා කථොජ්ජං\nපසංසකාමා කුසලාවදානා”ති.",
                        "level": 2
                    },
                    {
                        "type": "heading",
                        "text": "8 - 3",
                        "level": 1
                    },
                    {
                        "type": "gatha",
                        "text": "යුත්තො කථායං පරිසාය මජ්ඣෙ\nපසංසමිච්ඡං විනිඝාති හොති,\nඅපාසදස්මිං{5} පන මඞ්කු හොති,\nනින්දාය සො කුප්පති රන්ධමෙසී.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. නිග්ඝායන්ති - PTS"
                    },
                    {
                        "type": "footnote",
                        "text": "2. පතිට්ඨිතා - සීමු. II. අනිස්සිතා - මනුප. ආනිස්සිතා - මඡසං සන්නිස්සිතා - PTS"
                    },
                    {
                        "type": "footnote",
                        "text": "3. අනොජවන්තීති - සීමු. II."
                    },
                    {
                        "type": "footnote",
                        "text": "4. නිසාකථා - මඡසං"
                    },
                    {
                        "type": "footnote",
                        "text": "5. අපාහතස්මිං - සීමු. II. අවාසදස්මිං - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 226,
            "pali": {
                "entries": [
                    {
                        "type": "paragraph",
                        "text": "**යුත්තො කථායං පරිසාය මජ්ඣෙ**ති - ඛත්තියපරිසාය වා බ්රාහ්මණපරිසාය වා ගහපතිපරිසාය වා සමණපරිසාය වා මජ්ඣෙ අත්තනො කථායං යුත්තො පයුත්තො ආයුත්තො සමායුත්තො සම්පයුත්තො කථෙතුන්ති ‘යුත්තො කථායං පරිසාය මජ්ඣෙ’"
                    },
                    {
                        "type": "paragraph",
                        "text": "**පසංසමිච්ඡං විනිඝාති හොතී**ති - ‘පසංසමිච්ඡ’න්ති පසංසං ථොමනං කිත්තිං වණ්ණහාරියං ඉච්ඡන්තො පත්ථයන්තො පිහයන්තො අභිජප්පන්තො; **විනිඝාති හොතී**ති - පුබ්බෙව සල්ලාපා කථංකථී විනිඝාති හොති: ‘ජයො නු ඛො මෙ භවිස්සති, පරාජයො නු ඛො මෙ භවිස්සති, කථං නිග්ගහං කරිස්සාමි, කථං පටික්කම්මං කරිස්සාමි, කථං විසෙසං කරිස්සාමි, කථං පටිවිසෙසං කරිස්සාමි, කථං ආවෙඨියං කරිස්සාමි, කථං නිබ්බෙඨියං කරිස්සාමි, කථං ඡෙදං{1} කරිස්සාමි, කථං මණ්ඩලං කරිස්සාමී’ති. එවං පුබ්බෙව සල්ලාපා කථඞ්කථී විනිඝාති හොතීති ‘පසංසමිච්ඡං විනිඝාති හොති.’"
                    },
                    {
                        "type": "paragraph",
                        "text": "**අපාසදස්මිං{2} පන මඞ්කු හොතී**ති - ‘යෙ තෙ පඤ්හවීමංසකා පරිසා පාරිසජ්ජා පාසාරිකා{3} තෙ අපසාදෙන්ති: ‘අත්ථාපගතං භණිත’න්ති අත්ථතො අපසාදෙන්ති. ‘බ්යඤ්ජනාපගතං භණිත’න්ති බ්යඤ්ජනතො අපසාදෙන්ති.{4} ‘අත්ථබ්යඤ්ජනාපගතං භණිත’න්ති අත්ථබ්යඤ්ජනතො අපසාදෙන්ති. ‘අත්ථො තෙ දුන්නීතො. බ්යඤ්ජනං තෙ දුරොපිතං. අත්ථබ්යඤ්ජනං තෙ දුන්නීතං දුරොපිතං. නිග්ගහො තෙ අකතො. පටිකම්මං තෙ දුක්කතං. විසෙසො තෙ අකතො. පටිවිසෙසො තෙ දුක්කතො. ආවෙඨියා තෙ අකතා, නිබ්බෙඨියා තෙ දුක්කතා. ඡෙදො තෙ අකතො. මණ්ඩලං තෙ දුක්කතං. විසමං කථිතං{5} දුක්කථිතං දුබ්භණිතං දුල්ලපිතං දුරුත්තං දුබ්භාසිත’න්ති අපසාදෙන්ති.{6} **අපාසදස්මිං**{2} පන** මඞ්කු හොතී**ති අපාහතස්මිං මඞ්කු හොති පීළිතො ඝට්ටිතො බ්යාධිතො දොමනස්සිතො හොතීති අපාසදස්මිං පන මඞ්කු හොති.’"
                    },
                    {
                        "type": "paragraph",
                        "text": "**නින්දාය සො කුප්පති රන්ධමෙසී**ති - ‘නින්දාය ගරහාය අකිත්තියා අවණ්ණහාරිකාය කුප්පති ව්යාපජ්ජති පතිත්ථියති. කොපඤ්ච දොසඤ්ච අප්පච්චයඤ්ච පාතුකරොතී’තී නින්දාය සො කුප්පති. **රන්ධමෙසී**ති රන්ධමෙසී විරන්ධමෙසී අපරද්ධමෙසී ඛලිතමෙසී ගලිතමෙසී ඝට්ටිතමෙසී විවරමෙසීති ‘නින්දාය සො කුප්පති රන්ධමෙසී.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යුත්තො කථායං පරිසාය මජ්ඣෙ\nපසංසමිච්ඡං විනිඝාති හොති,\nඅපාසදස්මිං{2} පන මඞ්කු හොති\nනින්දාය සො කුප්පති රන්ධමෙසී”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ඡෙදනං - ස."
                    },
                    {
                        "type": "footnote",
                        "text": "2 අපාහතස්මිං - සීමු. II., PTS"
                    },
                    {
                        "type": "footnote",
                        "text": "3. පාසනිකා PTS. පාසාදනීයා - ස."
                    },
                    {
                        "type": "footnote",
                        "text": "4. අපහරන්ති - සීමු. II. PTS"
                    },
                    {
                        "type": "footnote",
                        "text": "5. විසමකථං - සීමු. II."
                    },
                    {
                        "type": "footnote",
                        "text": "6. අපහරන්ති - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 228,
            "pali": {
                "entries": [
                    {
                        "type": "heading",
                        "text": "8 - 4",
                        "level": 1
                    },
                    {
                        "type": "gatha",
                        "text": "යමස්ස වාදං පරිහීනමාහු\nඅපාසදං{1} පඤ්හවීමංසකා සෙ,\nපරිදෙවති සොචති හීනවාදො\nඋපච්චගා මන්ති අනුත්ථුනාති.",
                        "level": 2
                    },
                    {
                        "type": "paragraph",
                        "text": "**යමස්ස වාදං පරිහීනමාහූ**ති - යං අස්ස{2}වාදං හීනං නිහීනං පරිහීනං පරිහාපිතං න පරිපූරිතං එවමාහංසු එවං කථෙන්ති එවං භණන්ති එවං දීපයන්ති එවං වොහරන්තීති ‘යමස්ස වාදං පරිහීනමාහු.’"
                    },
                    {
                        "type": "paragraph",
                        "text": "**අපාසදං පඤ්හවීමංසකා සෙ**ති - යෙ තෙ පඤ්හවීමංසකා පරිසා පාරිසජ්ජා පාසාරිකා{3} තෙ අපසාදෙන්ති: ‘අත්ථාපගතං භණිත’න්ති අත්ථතො අපසාදෙන්ති. ‘බ්යඤ්ජනාපගතං භණිතන්ති’ ‘බ්යඤ්ජනතො අපසාදෙන්ති. ‘අත්ථබ්යඤ්ජනාපගතං භණිත’න්ති අත්ථබ්යඤ්ජනතො අපසාදෙන්ති. ‘අත්ථො තෙ දුන්නීතො. බ්යඤ්ජනං තෙ දුරොපිතං. අත්ථබ්යඤ්ජනං දුන්නීතං දුරොපිතං. නිග්ගහො තෙ අකතො. පටිකම්මං තෙ දුක්කතං. විසෙසො තෙ අකතො. පටිවිසෙසො තෙ දුක්කතො. ආවෙඨියා තෙ අකතා. නිබ්බෙඨියා තෙ දුක්කතා, ඡෙදො තෙ අකතො, මණ්ඩලං තෙ දුක්කතං, විසමං කතිතං{4} දුක්කථිතං දුබ්භණිතං දුල්ලපිතං දුරුත්තං දුබ්භාසිතන්ති අපහරන්තීති - ‘අපාසදං පඤ්හවීමංසකා සෙ.’"
                    },
                    {
                        "type": "paragraph",
                        "text": "**පරිදෙවති සොචති හීනවාදො**ති - ‘පරිදෙවතීති’ ‘අඤ්ඤං මයා ආවජ්ජිතං, අඤ්ඤං චින්තිතං, අඤ්ඤං උපධාරිතං, අඤ්ඤං උපසික්ඛිතං, අඤ්ඤං උපලක්ඛිතං. සො මහාපක්ඛො මහාපරිසො මහාපරිවාරො. පරිසා’යං වග්ගා න සමග්ගා. සමග්ගාය පරිසාය හෙතු කථාසල්ලාපො. පුන භඤ්ජිස්සාමී’ති{5} යා එවරූපා වාචා පලාපො විප්පලාපො ලාලප්පො ලාලප්පනා{6} ලාලප්පිතත්තන්ති{7} පරිදෙවති. **සොචතී**ති ‘තස්ස ජයො’ති සොචති, ‘මය්හං පරාජයො’ති සොචති. ‘තස්ස ලාභො’ති සොචති. ‘මය්හං අලාභො’ති සොචති. ‘තස්ස යසො’ති සොචති. ‘මය්හං අයසො’ති සොචති. ‘තස්ස පසංසා’ති සොචති. ‘මය්හං නින්දා’ති සොචති; ‘තස්ස සුඛ’න්ති සොචති; ‘මය්හං දුක්ඛ’න්ති සොචති. ‘සො සක්කතො ගරුකතො මානිතො පූජිතො අපචිතො ලාභී චීවරපිණ්ඩපාතසෙනාසනගිලානප්පච්චයහෙසජ්ජපරික්ඛාරානං. අහමස්මි අසක්කතො අගරුකතො අමානිතො අපූජිතො අනපචිතො න ලාභී චීවරපිණ්ඩපාතසෙනාසනගිලානප්පච්චයභෙසජ්ජපරික්ඛරාන’න්ති සොචති කිලමති පරිදෙවති උරත්තාළිං කන්දති සම්මොහං ආපජ්ජතීති පරිදෙවති සොචති.’ **හීනවාදො**ති - හීනවාදො පරිහීනවාදො පරිහාපිතවාදො න පරිපූරවාදොති ‘පරිදෙවති සොචති හීනවාදො.’"
                    }
                ],
                "footnotes": [
                    {
                        "type": "footnote",
                        "text": "1. අපාහතං - සීමු. II. මඡසං, PTS"
                    },
                    {
                        "type": "footnote",
                        "text": "2. තස්ස - මනුප."
                    },
                    {
                        "type": "footnote",
                        "text": "3. පසාදනීයා - ස."
                    },
                    {
                        "type": "footnote",
                        "text": "4. විසමකථං - සීමු. II."
                    },
                    {
                        "type": "footnote",
                        "text": "5. හඤ්ඤිස්සාමීති - සීමු. II. සජිස්සාමීති - මනුප. හින්දිස්සාමීති - සී"
                    },
                    {
                        "type": "footnote",
                        "text": "6. ලාලප්පායනා - සීමු. II. මඡසං. PTS"
                    },
                    {
                        "type": "footnote",
                        "text": "7. ලාලප්පායිතත්තන්ති - සීමු. II. මජ"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 230,
            "pali": {
                "entries": [
                    {
                        "type": "paragraph",
                        "text": "**උපච්චගා මන්ති අනුත්ථුනාතී**ති - ‘සො මං වාදෙන වාදං අච්චගා උපච්චගා අතික්කන්තො සමතික්කන්තො වීතිවත්තො’ති එවම්පි උපච්චගා මන්ති; අථවා ‘මං වාදෙන වාදං අභිභවිත්වා අජ්ඣොත්ථරිත්වා පරියාදියිත්වා මද්දයිත්වා චරති විහරති ඉරීයති වත්තති පාලෙති යපෙති යාපෙතී’ති එවම්පි උපච්චගා මන්ති; **අනුත්ථුනාති** වුච්චති වාචා පලාපො විප්පලාපො ලාලප්පො ලාලප්පනා ලාලප්පිතත්තන්ති ‘උපච්චගා මන්ති අනුත්ථුනාති.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යමස්ස වාදං පරිහීනමාහු\nඅපාසදං පඤ්හවීමංසකා සෙ,\nපරිදෙවති සොචති හීනවාදො\nඋපච්චගා මන්ති අනුත්ථුනාතී”ති.",
                        "level": 2
                    },
                    {
                        "type": "heading",
                        "text": "8 - 5",
                        "level": 1
                    },
                    {
                        "type": "gatha",
                        "text": "එතෙ විවාදා සමණෙසු ජාතා\nඑතෙසු උග්ඝාති නිඝාති හොති,\nඑතම්පි දිස්වා විරමෙ කථොජ්ජං\nන හඤ්ඤදත්ථ’ත්ථි පසංසලාභා.",
                        "level": 2
                    },
                    {
                        "type": "paragraph",
                        "text": "**එතෙ විවාදා සමණෙසු ජාතා**ති - ‘සමණා’ති යෙ කෙචි ඉතො බහිද්ධා පරිබ්බාජූපගතා{1} පරිබ්බාජසමාපන්නා.{2} එතෙ දිට්ඨිකලහා දිට්ඨිභණ්ඩනා දිට්ඨිවිග්ගහා දිට්ඨිවිවාදා දිට්ඨිමෙධගා සමණෙසු ජාතා සඤ්ජාතා නිබ්බත්තා අභිනිබ්බත්තා පාතුභූතාති ‘එතෙ විවාදා සමණෙසු ජාතා.’"
                    },
                    {
                        "type": "paragraph",
                        "text": "**එතෙසු උග්ඝාති නිඝාති හොතී**ති - ජයපරාජයො හොති, ලාභා ලාභො හොති, යසායසො හොති, නින්දාපසංසා හොති, සුඛදුක්ඛං හොති, සොමනස්සදොමනස්සං හොති, ඉට්ඨානිට්ඨං හොති, අනුනයපටිඝං හොති, උග්ඝාතිතනිඝාතිතං{3} හොති, අනුරොධවිරොධො හොති, ජයෙන චිත්තං උග්ඝාතිතං හොති, පරාජයෙන චිත්තං නිඝාතිතං හොති, ලාභෙන චිත්තං උග්ඝාතිතං හොති, අලාභෙන චිත්තං නිඝාතිතං හොති, යසෙන චිත්තං උග්ඝාතිතං හොති, අයසෙන චිත්තං නිඝාතිතං හොති, පසංසාය චිත්තං උග්ඝාතිතං හොති, නින්දාය චිත්තං නිඝාතිතං හොති, සුඛෙන චිත්තං උග්ඝාතිතං හොති, දුක්ඛෙන චිත්තං නිඝාතිතං හොති, සොමනස්සෙන චිත්තං උග්ඝාතිතං හොති, දොමනස්සෙන චිත්තං නිඝාතිතං හොති, උන්නතියා{4} චිත්තං උග්ඝාතිතං හොති, ඔනතියා චිත්තං නිඝාතිතං හොතීති ‘එතෙසු උග්ඝාති නිඝාති හොති.’"
                    },
                    {
                        "type": "paragraph",
                        "text": "**එතම්පි දිස්වා විරමෙ කථොජ්ජ**න්ති - ‘එතම්පී’ති එතං ආදීනවං දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වා දිට්ඨිකලහෙසු දිට්ඨිභණ්ඩනෙසු දිට්ඨිවිග්ගහෙසු දිට්ඨිවිවාදෙසු දිට්ඨිමෙධඝෙසූති එතම්පි දිස්වා; **විරමෙ කථොජ්ජ**න්ති - ‘කථොජ්ජං’ වුච්චති කලහො භණ්ඩනං විග්ගහො විවාදො මෙධගං. අථවා, **කථොජ්ජ**න්ති අනොජවන්තී සා කථා. කථොජ්ජං න කරෙය්ය, කලහං න කරෙය්ය, භණ්ඩනං න කරෙය්ය, විග්ගහං න කරෙය්ය, විවාදං න කරෙය්ය, මෙධගං න කරෙය්ය, කලහභණ්ඩනවිග්ගහවිවාදමෙධගං පජහෙය්ය, විනොදෙය්ය බ්යන්තිං කරෙය්ය අනභාවං ගමෙය්ය, කලහභණ්ඩනවිග්ගහවිවාදමෙධගා ආරතො අස්ස විරතො පටිවිරතො නික්ඛන්තො නිස්සටො විප්පයුත්තො{5} විසඤ්ඤුත්තො විමරියාදීකතෙන චෙතසා විහරෙය්යාති ‘එතම්පි දිස්වා විරමෙ කථොජ්ජං.’"
                    }
                ],
                "footnotes": [
                    {
                        "type": "footnote",
                        "text": "1. පරිබ්බජුපගතා - මඡසං."
                    },
                    {
                        "type": "footnote",
                        "text": "2. පරිබ්බජසමාපන්නා - මඡසං. පරිබ්බාජකසමාපන්නා - PTS"
                    },
                    {
                        "type": "footnote",
                        "text": "3. උග්ඝාතිනිග්ඝාති - PTS"
                    },
                    {
                        "type": "footnote",
                        "text": "4. උණ්ණතියා - ස්යා"
                    },
                    {
                        "type": "footnote",
                        "text": "5. විප්පමුත්තො - සී."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 232,
            "pali": {
                "entries": [
                    {
                        "type": "paragraph",
                        "text": "**නහඤ්ඤදත්ථ’ත්ථි පසංසලාභා**ති - පසංසලාභා අඤ්ඤො අත්ථො නත්ථි අත්තත්ථො වා පරත්ථො වා උභයත්ථො වා දිට්ඨධම්මිකො වා අත්ථො සම්පරායිකො වා අත්ථො උත්තානො වා අත්ථො ගම්භීරො වා අත්ථො ගූළ්හො වා අත්ථො පටිච්ඡන්නො වා අත්ථො නෙය්යො වා අත්ථො නීතො වා අත්ථො අනවජ්ජො වා අත්ථො නික්කිලෙසො වා අත්ථො වොදානො වා අත්ථො පරමත්ථො වා නත්ථි න සන්ති න සංවජ්ජන්ති නූපලබ්භන්තී’ති ‘න හඤ්ඤදත්ථ’ත්ථි පසංසලාභා.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එතෙ විවාදා සමණෙසු ජාතා\nඑතෙසු උග්ඝාතිනිඝාති හොති,\nඑතම්පි දිස්වා විරමෙ කථොජ්ජං\nනහඤ්ඤදත්ථ’ත්ථි පසංසලාභා”ති.",
                        "level": 2
                    },
                    {
                        "type": "heading",
                        "text": "8 - 6",
                        "level": 1
                    },
                    {
                        "type": "gatha",
                        "text": "පසංසිතො වා පන තත්ථ හොති\nඅක්ඛාය වාදං පරිසාය මජ්ඣෙ,\nසො තං හසති{1} උන්නමතිච්ච{2} තෙන\nපප්පුය්ය{3} තමත්ථං යථාමනො අහු.",
                        "level": 2
                    },
                    {
                        "type": "paragraph",
                        "text": "**පසංසිතො වා පන තත්ථ හොතී**ති - ‘තත්ථා’ති සකාය දිට්ඨියා සකාය ඛන්තියා සකාය රුචියා සකාය ලද්ධියා පසංසිතො ථොමිතො කිත්තිතො වණ්ණිතො හොතීති ‘පසංසිතො වා පන තත්ථ හොති’."
                    },
                    {
                        "type": "paragraph",
                        "text": "**අක්ඛාය වාදං පරිසාය මජ්ඣෙ**ති - ඛත්තියපරිසාය චා බ්රාහ්මණ පරිසාය වා ගහපතිපරිසාය වා සමණපරිසාය වා මජ්ඣෙ අත්තනො වාදං අක්ඛාය ආචික්ඛිත්වා අනුවාදං අක්ඛාය ආචික්ඛිත්වා ථම්භයිත්වා බ්රුහයිත්වා දීපයිත්වා ජොතයිත්වා වොහරිත්වා පරිගණ්හිත්වාති ‘අක්ඛාය වාදං පරිසාය මජ්ඣෙ’."
                    },
                    {
                        "type": "paragraph",
                        "text": "**සො තං හසති උන්නමතිච්ච තෙනා**ති - සො තෙන ජයත්ථෙන තුට්ඨො හොති හට්ඨො පහට්ඨො අත්තමනො පරිපුණ්ණසංකප්පො; අථවා දන්තවිදංසකං හසමානො සො හසති. **උන්නමතිච්ච තෙනා**ති - සො තෙන ජයත්ථෙන උන්නතො හොති. උන්නමො ධජො සම්පග්ගාහො කෙතුකම්යතා චිත්තස්සාති ‘සො තං හසති උන්නමතිච්ච තෙන.’"
                    },
                    {
                        "type": "paragraph",
                        "text": "**පප්පුය්ය තමත්ථං යථාමනො අහූ**ති - ‘තං ජයත්ථං ‘පප්පුය්ය පාපුණිත්වා අධිගන්ත්වා වින්දිත්වා පටිලභිත්වා; **යථාමනො අහූ**ති යථාමනො අහු යථාචිත්තො අහු යථාසංකප්පො අහු යථාවිඤ්ඤාණො අහූති - පප්පුය්ය තමත්ථං යථාමනො අහු. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පසංසිතො වා පන තත්ථ හොති\nඅක්ඛාය වාදං පරිසාය මජ්ඣෙ,\nසො තං හසති උන්නමතිච්ච තෙන\nපප්පුය්ය{3} තමත්ථං යථාමනො අහූ”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සො හස්සති - මඡසං, PTS"
                    },
                    {
                        "type": "footnote",
                        "text": "2. උන්නතී ච - මඡසං."
                    },
                    {
                        "type": "footnote",
                        "text": "3. සමපුය්ය - කත්ථචි."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 234,
            "pali": {
                "entries": [
                    {
                        "type": "heading",
                        "text": "8 - 7",
                        "level": 1
                    },
                    {
                        "type": "gatha",
                        "text": "යා උන්නති සාස්ස විඝාතභූමි\nමානාතිමානං වදතෙ පනෙසො,\nඑතම්පි දිස්වා න විවාදියෙථ\nන හී තෙන සුද්ධිං කුසලා වදන්ති,",
                        "level": 2
                    },
                    {
                        "type": "paragraph",
                        "text": "**යා උන්නති සාස්ස විඝාතභූමී**ති - ‘යා’ ති යා උන්නමො ධජො සම්පග්ගාහො කෙතුකම්යතා චිත්තස්සාති යා උන්නති; **සාස්ස විඝාතභූමී**ති සා තස්ස විඝාතභූමි උපඝාතභූමි පීළනභූමි ඝට්ටනභූමි උපද්දවභූමි උපස්සග්ගභූමීති - ‘උන්නති සාස්ස විඝාතභූමි.’"
                    },
                    {
                        "type": "paragraph",
                        "text": "**මානාතිමානං වදතෙ{2} පනෙසො**ති - සො පුග්ගලො මානං ච වදති, අතිමානං ච වදතීති - ‘මානාතිමානං වදතෙ පනෙසො.’"
                    },
                    {
                        "type": "paragraph",
                        "text": "**එතම්පි දිස්වා න විවාදියෙථා**ති - එතං ආදීනවං දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වා දිට්ඨිකලහෙසු දිට්ඨිභණ්ඩනෙසු දිට්ඨිවිග්ගහෙසු දිට්ඨිවිවාදෙසු දිට්ඨිමෙධගෙසූති - එතම්පි දිස්වා; **න විවාදියෙථා**ති - න කලහං කරෙය්ය, න භණ්ඩනං කරෙය්ය, න විග්ගහං කරෙය්ය, න විවාදං කරෙය්ය, න මෙධගං කරෙය්ය, කලහභණ්ඩනවිග්ගහවිවාදමෙධගං ජහෙය්ය විනොදෙය්ය බ්යන්තිං කරෙය්ය අනභාවං ගමෙය්ය. කලහභණ්ඩනවිග්ගවිවාදමෙධගා ආරතො අස්ස විරතො පටිවිරතො නික්ඛන්තො නිස්සටො විප්පයුත්තො{3} විසඤ්ඤුත්තො විමරියාදීකතෙන චෙතසා විහරෙය්යාති ‘එතම්පි දිස්වා න විවාදියෙථ.’"
                    },
                    {
                        "type": "paragraph",
                        "text": "**න හි තෙන සුද්ධිං කුසලා වදන්තී**ති - ‘කුසලා’ති යෙ තෙ ඛන්ධකුසලා ධාතුකුසලා ආයතනකුසලා පටිච්චසමුප්පාදකුසලා සතිපට්ඨානකුසලා සම්මප්පධානකුසලා ඉද්ධිපාදකුසලා ඉන්ද්රියකුසලා බලකුසලා බොජ්ඣඞ්ගකුසලා මග්ගකුසලා ඵලකුසලා නිබ්බානකුසලා දිට්ඨිකලහෙන දිට්ඨිභණ්ඩනෙන දිට්ඨිවිග්ගහෙන දිට්ඨිවිවාදෙන දිට්ඨිමෙධගෙන සුද්ධිං විසුද්ධිං පරිසුද්ධිං විමුත්තිං පරිමුත්තිං න වදන්ති, න කථෙන්ති, න භණන්ති න දීපයන්ති, න වොහරන්තීති ‘න හි තෙන සුද්ධිං කුසලා වදන්ති.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යා උන්නති සාස්ස විඝාතභූමි\nමානාතිමානං වදතෙ පනෙසො,\nඑතම්පි දිස්වා න විවාදියෙථ\nන හි තෙන සුද්ධිං කුසලා වදන්තී”ති.",
                        "level": 2
                    },
                    {
                        "type": "heading",
                        "text": "8 - 8",
                        "level": 1
                    },
                    {
                        "type": "gatha",
                        "text": "සූරො යථා රාජඛාදාය ඵුට්ඨො\nඅභිගජ්ජමෙති පටිසූරමිච්ඡං,\nයෙනෙව සො තෙන පලෙහි සූර{4}\nපුබ්බෙව නත්ථි යදිදං යුධාය.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. චරතෙ - සීමු. II. මනුප."
                    },
                    {
                        "type": "footnote",
                        "text": "2. චරතෙ - මනුප."
                    },
                    {
                        "type": "footnote",
                        "text": "3. විප්පමුත්තො - සීමු. I.1 PTS"
                    },
                    {
                        "type": "footnote",
                        "text": "4. සූරං - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 236,
            "pali": {
                "entries": [
                    {
                        "type": "paragraph",
                        "text": "**සූරො යථා රාජඛාදාය ඵුට්ඨො**ති - ‘සූරො’ති සූරො වීරො වික්කන්තො අභීරු අච්ඡම්භී අනුත්රාසි අපලායී; **රාජඛාදාය ඵුට්ඨො**ති රාජඛාදනීයෙන රාජභොජනීයෙන ඵුට්ඨො පොසිතො ආපාදිතො{1} වඩ්ඪිතොති ‘සූරො යථා රාජඛාදාය ඵුට්ඨො. ‘"
                    },
                    {
                        "type": "paragraph",
                        "text": "**අභිගජ්ජමෙති පටිසූරමිච්ඡ**න්ති - සො ගජ්ජන්තො උග්ගජ්ජන්තො අභිගජ්ජන්තො එති උපෙති උපගච්ඡති පටිසූරං පටිපුරිසං පටිසත්තුං පටිමල්ලං ඉච්ඡන්තො සාදියන්තො පත්ථයන්තෙ පිහයන්තො අභිගජ්ජන්තොති ‘අභිගජ්ජමෙති පටිසූරමිච්ඡං.’"
                    },
                    {
                        "type": "paragraph",
                        "text": "**යෙනෙව සො තෙන පලෙහි සූරා**ති - යෙනෙව සො දිට්ඨිගතිකො තෙන පලෙහි, තෙන වජ{2}, තෙන ගච්ඡ, තෙන අභික්කම. සො තුය්හං පටිසූරො පටිපුරිසො පටිසත්තු පටිමල්ලොති ‘යෙනෙව සො තෙන පලෙහි සූර. ‘"
                    },
                    {
                        "type": "paragraph",
                        "text": "**පුබ්බෙව නත්ථි යදිදං යුධායා**ති - ‘පුබ්බෙව බොධියා මූලෙ යෙ පටිසෙනිකරා කිලෙසා පටිලොමකරා පටිකණ්ටකරා{3} පටිපක්ඛකරා, තෙ නත්ථි න සන්ති න සංවිජ්ජන්ති නූපලබ්භන්ති, පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා; **යදිදං යුධායා**ති යදිදං යුද්ධත්ථාය කලහත්ථාය භණ්ඩනත්ථාය විග්ගහත්ථාය විවාදත්ථාය මෙධගත්ථායාති ‘පුබ්බෙව නත්ථි යදිදං යුධාය.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සූරො යථා රාජඛාදාය ඵුට්ඨො\nඅභිගජ්ජමෙති පටිසූරමිච්ඡං,\nයෙනෙව සො තෙන පලෙහි සූර\nපුබ්බෙව නත්ථි යදිදං යුධායා”ති.",
                        "level": 2
                    },
                    {
                        "type": "heading",
                        "text": "8 - 9",
                        "level": 1
                    },
                    {
                        "type": "gatha",
                        "text": "යෙ දිට්ඨිමුග්ගය්හ විවාදයන්ති{4}\nඉදමෙව සච්චන්ති ච වාදයන්ති,{5}\nතෙ ත්වං වදස්සු න හි තෙ’ධ අත්ථි\nවාදම්හි ජාතෙ පටිසෙනිකත්තා.",
                        "level": 2
                    },
                    {
                        "type": "paragraph",
                        "text": "**යෙ දිට්ඨිමුග්ගය්හ විවාදයන්තී**ති - යෙ ද්වාසට්ඨිදිට්ඨිගතානං අඤ්ඤතරඤ්ඤතරං දිට්ඨිගතං ගහෙත්වා ගණ්හිත්වා උග්ගණ්හිත්වා පරාමසිත්වා අභිනිවිසිත්වා විවාදයන්ති, කලහං කරොන්ති, භණ්ඩනං කරොන්ති, විග්ගහං කරොන්ති, විවාදං කරොන්ති, මෙධගං කරොන්ති:"
                    },
                    {
                        "type": "paragraph",
                        "text": "’න ත්වං ඉමං ධම්මවිනයං ආජානාසි. අහං ඉමං ධම්මවිනයං ආජානාමි. කිං ත්වං ඉමං ධම්මවිනයං ආජානිස්සසි? මිච්ඡාපටිපන්නො ත්වමසි. අහමස්මි සම්මාපටිපන්නො. සහිතං මෙ. අසහිතං තෙ. පුරෙ වචනීයං පච්ඡා අවච පච්ඡා වචනීයං පුරෙ අවච. ආචිණ්ණං{6} තෙ විපාරවන්තං. ආරොපිතො තෙ වාදො. නිග්ගහීතොසි. චර වාදප්පමොක්ඛාය. නිබ්බෙඨෙහි{7} වා සචෙ පහොසී’ති ‘යෙ දිට්ඨිමුග්ගය්හ විවාදයන්ති. ,"
                    }
                ],
                "footnotes": [
                    {
                        "type": "footnote",
                        "text": "1. අපාදිතො - මඡසං."
                    },
                    {
                        "type": "footnote",
                        "text": "2. වද - සීමු. I.."
                    },
                    {
                        "type": "footnote",
                        "text": "3. පටිභණ්ඩකරාසීමු. II. පටිකණ්ඩකරා - මනුප\nපටිකණ්ඩකකරා - මඡසං."
                    },
                    {
                        "type": "footnote",
                        "text": "4. විවාදියන්ති - සීමු. II. PTS."
                    },
                    {
                        "type": "footnote",
                        "text": "5. වාදියන්ති PTS"
                    },
                    {
                        "type": "footnote",
                        "text": "6. අධිචිණ්ණං - සීමු. II. මඡසං PTS. අවචින්නං - මනුප."
                    },
                    {
                        "type": "footnote",
                        "text": "7. නිබ්බෙට්ඨෙහි - සීමු. II. නිබ්බෙධෙහි - මඡසං. PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 238,
            "pali": {
                "entries": [
                    {
                        "type": "paragraph",
                        "text": "**ඉදමෙව සච්චන්ති ච වාදයන්තී**ති - ‘සස්සතො ලොකො, ඉදමෙව සච්චං, මොඝමඤ්ඤ’න්ති වාදයන්ති කථෙන්ති භණන්ති දීපයන්ති වොහරන්ති; ‘අසස්සතො ලොකො -පෙ- නෙව හොති, න න හොති තථාගතො පරම්මරණා ඉදමෙව සච්චං, මොඝඤ්ඤ’න්ති වාදයන්ති කථෙන්ති භණන්ති දීපයන්ති වොහරන්තීති ‘ ඉදමෙව සච්චන්ති ච වාදයන්ති.’"
                    },
                    {
                        "type": "paragraph",
                        "text": "**තෙ ත්වං වදස්සු න හි තෙ’ධ අත්ථි වාදම්හි ජාතෙ පටිසෙනිකත්තා**ති - තෙ ත්වං දිට්ඨිගතිකෙ වදස්සු වා වාදෙන වාදං විග්ගහෙන විග්ගහං පටිකම්මෙන පටිකම්මං විසෙසෙන විසෙසං පටිවිසෙසෙන පටිවිසෙසං ආවෙඨියාය ආවෙඨියං නිබ්බෙඨියාය නිබ්බෙඨියං ඡෙදෙන ඡෙදං මණ්ඩලෙන මණ්ඩලං. තෙ තුය්හං පටිසූර පටිපුරිස පටිසත්තු පටිමල්ලාති තෙ ත්වං වදස්සු; න හි තෙ’ධ අත්ථි වාදම්හි ජාතෙ පටිසෙනිකත්තාති - වාදෙ ජාතෙ සඤ්ජාතෙ නිබ්බත්තෙ අභිනිබ්බත්තෙ පාතුභූතෙයෙව පටිසෙනිකත්තා පටිලොමකත්තා පටිකණ්ටකත්තා පටිපක්ඛකත්තා කලහං කරෙය්ය, භණ්ඩනං කරෙය්ය, විග්ගහං කරෙය්ය, විවාදං කරෙය්ය, මෙධගං කරෙය්ය. තෙ නත්ථි න සන්ති න සංවිජ්ජන්ති නූපලබ්භන්ති, පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති ‘තෙ ත්වං වදස්සු න හි තෙ’ධ අත්ථි වාදම්හි ජාතෙ පටිසෙනිකත්තා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යෙ දිට්ඨිමුග්ගය්හ විවාදයන්ති\nඉදමෙව සච්චන්ති ච වාදයන්ති,\nතෙ ත්වං වදස්සු න හි තෙ’ධ අත්ථි\nවාදම්හි ජාතෙ පටිසෙනිකත්තා”ති.",
                        "level": 2
                    },
                    {
                        "type": "heading",
                        "text": "8 - 10",
                        "level": 1
                    },
                    {
                        "type": "gatha",
                        "text": "විසෙනි කත්වා පන යෙ චරන්ති\nදිට්ඨීහි දිට්ඨිං අවිරුජ්ඣමානා,\nතෙසු ත්වං කිං ලභෙථො{1} පසූ\nයෙසී’ධ නත්ථි පරමුග්ගහීතං.",
                        "level": 2
                    },
                    {
                        "type": "paragraph",
                        "text": "**විසෙනි කත්වා පන යෙ චරන්තී**ති - ‘සෙනා වුච්චති මාරසෙනා: කායදුච්චරිතං මාරසෙනා, වචීදුච්චරිතං මාරසෙනා, මනොදුච්චරිතං මාරසෙනා, ලොභො{2} මාරසෙනා, දොසො මාරසෙනා, මොහො මාරසෙනා, කොධො මාරසෙනා, උපනාහො මාරසෙනා, මක්ඛො පළාසො ඉස්සා මච්ඡරියං මායා සාඨෙය්යං ථම්භො සාරම්භො මානො අතිමානො මදො පමාදො, සබ්බෙ කිලෙසා සබ්බෙ දුච්චරිතා සබ්බෙ දරථා සබ්බෙ පරිළාහා සබ්බෙ සන්තාපා සබ්බාකුසලාභිසඞ්ඛාරා මාරසෙනා. වුත්තං හෙතං භගවතා:"
                    }
                ],
                "footnotes": [
                    {
                        "type": "footnote",
                        "text": "1. කිඤ්ච ලභෙථ - සීමු. I. කිං ලභෙථ - මඡසං."
                    },
                    {
                        "type": "footnote",
                        "text": "2. රාගො - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 240,
            "pali": {
                "entries": [
                    {
                        "type": "gatha",
                        "text": "1. “කාමා තෙ පඨමා සෙනා දුතියා අරති වුච්චති -පෙ-\nජෙත්වා ච ලභතෙ සුඛන්ති.”{a}",
                        "level": 1
                    },
                    {
                        "type": "paragraph",
                        "text": "යතො චතුහි අරියමග්ගෙහි සබ්බා ච මාරසෙනා සබ්බෙ ච පටිසෙනිකරා කිලෙසා ජිතා ච පරිජිතා භග්ගා විප්පලුග්ගා{1} පරම්මුඛා තෙන වුච්චති “විසෙනි කත්වා”ති. **යෙති** - අරහන්තො ඛීණාසවා; **චරන්තී**ති චරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්තීති ‘විසෙනිකත්වා පන යෙ චරන්ති. ‘"
                    },
                    {
                        "type": "paragraph",
                        "text": "**දිට්ඨීහි දිට්ඨිං අවිරුජ්ඣමානා**ති - යෙසං ද්වාසට්ඨි දිට්ඨිගතානි පහීනානි සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි, තෙ දිට්ඨීහි දිට්ඨිං අවිරුජ්ඣමානා අප්පටිවිරුජ්ඣමානා අඝට්ටියමානා අප්පටිහඤ්ඤමානා අප්පටිහනමානාති{*} ‘දිට්ඨීහි දිට්ඨිං අවිරුජ්ඣමානා.’"
                    },
                    {
                        "type": "paragraph",
                        "text": "**තෙසු ත්වං කිං ලහෙථො{1} පසූරා**ති - තෙසු අරහන්තෙසු ඛීණාසවෙසු කිං ලභෙථො පටිසූරං පටිපුරිසං පටිසත්තුං පටිමල්ලන්ති ‘තෙසු ත්වං කිං ලහෙථො{1} පසූර.’"
                    },
                    {
                        "type": "paragraph",
                        "text": "**යෙසී’ධ නත්ථි පරමුග්ගහිත**න්ති - යෙසං අරහන්තානං ඛීණාසවානං ඉදං පරමං අග්ගං සෙට්ඨං විසිට්ඨං{2} පාමොක්ඛං උත්තමං පවරන්ති ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං නත්ථි න සන්ති න සංවිජ්ජන්ති නූපලබ්භන්ති, පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪන්ති - ‘යෙසී’ධ නත්ථි පරමුග්ගහීතං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“විසෙනි කත්වා පන යෙ චරන්ති\nදිට්ඨීහි දිට්ඨිං අවිරුජ්ඣමානා,\nතෙසු ත්වං කිං ලභෙථො{1} පසූර\nයෙසී’ධ නත්ථි පරමුග්ගහීත”න්ති.",
                        "level": 2
                    },
                    {
                        "type": "heading",
                        "text": "8 - 11",
                        "level": 1
                    },
                    {
                        "type": "gatha",
                        "text": "අථ ත්වං පවිතක්කමාගමො{3}\nමනසා දිට්ඨිගතානි චින්තයන්තො,\nධොනෙන යුගං සමාගමො{4}\nන හි ත්වං සක්ඛසි සම්පයාතවෙ.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. විප්පලග්ගා - මනුප."
                    },
                    {
                        "type": "footnote",
                        "text": "2. විසෙට්ඨං - PTS."
                    },
                    {
                        "type": "footnote",
                        "text": "3. මාගම - සීමු. II. මාගමා - මඡසං. PTS."
                    },
                    {
                        "type": "footnote",
                        "text": "4. සමාගම - සීමු. II."
                    },
                    {
                        "type": "footnote",
                        "text": "a. සුත්තනිපාත - පධානසුත්ත. "
                    },
                    {
                        "type": "footnote",
                        "text": "*. සබ්බපොත්ථකෙසු ‘අප්පටිහතමානා’ති දිස්සති."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 242,
            "pali": {
                "entries": [
                    {
                        "type": "paragraph",
                        "text": "**අථ ත්වං පවිතක්කමාගමො**ති - ‘අථා’ති පදසන්ධි පදසංසග්ගො පදපාරිපූරී අක්ඛරසමවායො බ්යඤ්ජනසිලිට්ඨතා පදානුපුබ්බතා නාමෙතං ‘අථා’ති. **පවිතක්කමාගමො**ති - තක්කෙන්තො විතක්කෙන්තො සංකප්පෙන්තො ‘ජයො නු ඛො මෙ භවිස්සති පරාජයො නු ඛො මෙ භවිස්සති, කථං නිග්ගහං කරිස්සාමි? කථං පටිකම්මං කරිස්සාමි? කථං විසෙසං කරිස්සාමි? කථං පටිවිසෙසං කරිස්සාමි? කථං ආවෙඨියං කරිස්සාමි? කථං නිබ්බෙඨියං කරිස්සාමි? කථං ඡෙදං කරිස්සාමි? කථං මණ්ඩලං කරිස්සාමී’ති එවං තක්කෙන්තො විතක්කෙන්තො සංකප්පෙන්තො ආගතොසි උපාගතොසි සම්පත්තොසි මයා සද්ධිං සමාගතොසීති ‘අථ ත්වං පවිතක්කමාගමො.’"
                    },
                    {
                        "type": "paragraph",
                        "text": "**මනසා දිට්ඨිගතානි චින්තයන්තො**ති - ‘මනො’ති යං චිත්තං මනො මානසං හදයං පණ්ඩරං මනො මනායතනං මනින්ද්රියං විඤ්ඤාණං විඤ්ඤාණක්ඛන්ධො තජ්ජා මනොවිඤ්ඤාණධාතුa, චිත්තෙන දිට්ඨිං චින්තෙන්තො විචින්තෙන්තො ‘සස්සතො ලොකො’ති වා, ‘අසස්සතො ලොකො’ති වා, -පෙ- නෙව හොති, න න හොති තථාගතො පරම්මරණා’ති වා’ති ‘මනසා දිට්ඨිගතානි චින්තයන්තො.’"
                    },
                    {
                        "type": "paragraph",
                        "text": "**ධොනෙන යුගං සමාගමො{1} න හි ත්වං සක්ඛසි සම්පයාතවෙ**ති ධොනා වුච්චති පඤ්ඤා, යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි{a} කිං කාරණා ධොනා වුච්චති පඤ්ඤා? තාය පඤ්ඤාය කායදුච්චරිතං ධුතඤ්ච ධොතඤ්ච සන්ධොතඤ්ච නිද්ධොතඤ්ච, වචීදුච්චරිතං -පෙ- සබ්බාකුසලාභිසංඛාරා ධුතා න ධොතා ච සන්ධොතා ච නිද්ධොතා ච. අථවා සම්මාදිට්ඨියා මිච්ඡාදිට්ඨි සම්මාසඞ්කප්පෙන මිච්ඡාසඞ්කප්පො -පෙ- සම්මාවිමුත්තියා මිච්ඡාවිමුත්ති ධුතා ච ධොතා ච සන්ධොතා ච නිද්ධොතා ච. අථවා අරියෙන අට්ඨඞ්ගිකෙන මග්ගෙන සබ්බෙ කිලෙසා සබ්බෙ දුච්චරිතා සබ්බෙ දරථා සබ්බෙ පරිළාහා සබ්බෙ සන්තාපා සබ්බාකුසලාභිසඞ්ඛාරා ධුතා ච ධොතා ච සන්ධොතා ච නිද්ධොතා ච. භගවා ඉමෙහි ධොනෙය්යෙහි ධම්මෙහි උපෙතො සමුපෙතො උපාගතො සමුපාගතො උපපන්නො සමුපපන්නො සමන්නාගතො, තස්මා භගවා ධොනො. සො ධුතරාගො ධුතපාපො ධුතකිලෙසො ධුතපරිළාහොති - ධොනො."
                    }
                ],
                "footnotes": [
                    {
                        "type": "footnote",
                        "text": "1. සමාගම - සීමු. II. සමාගමා - මඡසං. PTS."
                    },
                    {
                        "type": "footnote",
                        "text": "a. ධම්මසඞ්ගණි - චිත්තුප්පාදකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 244,
            "pali": {
                "entries": [
                    {
                        "type": "paragraph",
                        "text": "**ධොනෙන යුගං සමාගමො න හි ත්වං සක්ඛසි සම්පයාතවෙ**ති - පසූරො පරිබ්බාජකො නප්පටිබලො ධොනෙන බුද්ධෙන භගවතා සද්ධිං යුගසමාගමං{1} සමාගන්ත්වා යුගග්ගාහං ගණ්හිත්වා සාකච්ඡෙතුං{2} සල්ලපිතුං සාකච්ඡං සමාපජ්ජිතුං. තං කිස්ස හෙතු? පසූරො පරිබ්බාජකො හීනො නිහීනො ඔමකො ලාමකො ඡත්තකො{3} පරිත්තො. සො හි භගවා අග්ගො ච සෙට්ඨො ච විසිට්ඨො ච පාමොක්ඛො ච උත්තමො ච පවරො ච. යථා සසො න පටිබලො මත්තෙන මාතඞ්ගෙන සද්ධිං යුගසමාගමං සමාගන්ත්වා යුගග්ගාහං ගණ්හිතුං, යථා කොත්ථුකො න පටිබලො සීහෙන මිගරඤ්ඤා සද්ධිං යුගසමාගමං සමාගන්ත්වා යුගග්ගාහං ගණ්හිතුං, යථා වච්ඡකො තරුණකො ධෙනූපකො න පටිබලො උසභෙන චලක්කුනා සද්ධිං යුගසමාගමං සමාගන්ත්වා යුගග්ගාහං ගණ්හිතුං, යථා ධඞ්කො න පටිබලො ගරුළෙන වෙනතෙය්යෙන සද්ධිං යුගසමාගමං සමාගන්ත්වා යුගග්ගාහං ගණ්හිතුං, යථා චණ්ඩාලො න පටිබලො රඤ්ඤා චක්කවත්තිනා සද්ධිං යුගසමාගමං සමාගන්ත්වා යුගග්ගාහං ගණ්හිතුං, යථා පංසුපිසාචකො න පටිබලො ඉන්දෙන දෙවරඤ්ඤා සද්ධිං යුගසමාගමං සමාගන්ත්වා යුගග්ගාහං ගණ්හිතුං, එවමෙවං පසූරො පරිබ්බාජකො න පටිබලො ධොනෙන බුද්ධෙන භගවතා සද්ධිං යුගසමාගමං සමාගන්ත්වා යුගග්ගාහං ගණ්හිත්වා සාකච්ඡෙතුං{2} සල්ලපිතුං සාකච්ඡං සමාපජ්ජිතුං. තං කිස්ස හෙතු? පසූරො පරිබ්බාජකො හීනපඤ්ඤො නිහීනපඤ්ඤො ඔමකපඤ්ඤො ලාමකපඤ්ඤො. ඡත්තකපඤ්ඤො පරිත්තපඤ්ඤො. සො හි භගවා මහාපඤ්ඤො පුථුපඤ්ඤො හාසුපඤ්ඤො{4} ජවනපඤ්ඤො තික්ඛපඤ්ඤො නිබ්බෙධිකපඤ්ඤො පඤ්ඤාපභෙදකුසලො පභින්නඤාණො අධිගතපටිසම්භිදො චතුවෙසාරජ්ජප්පත්තො දසබලධාරී පුරිසාසභො පුරිසසීහො පුරිසනාගො පුරිසාජඤ්ඤො පුරිසධොරය්හො අනන්තඤාණො අනන්තතෙජො අනන්තයසො අඩ්ඪො මහද්ධනො5 ධනවා නෙතා විනෙතා අනුනෙතා පඤ්ඤපෙතා නිජ්ඣාපෙතා පෙක්ඛෙතා පසාදෙතා."
                    },
                    {
                        "type": "paragraph",
                        "text": "සො හි භගවා අනුප්පන්නස්ස මග්ගස්ස උප්පාදෙතා අසඤ්ජාතස්ස මග්ගස්ස සඤ්ජනෙතා අනක්ඛාතස්ස මග්ගස්ස අක්ඛාතා මග්ගඤ්ඤූ මග්ගවිදූ මග්ගකොවිදො. මග්ගානුගා ච පනස්ස එතරහි සාවකා විහරන්ති පච්ඡාසමන්නාගතා."
                    }
                ],
                "footnotes": [
                    {
                        "type": "footnote",
                        "text": "1. යුගං සමාගමං - සීමු. II. මඡසං. PTS"
                    },
                    {
                        "type": "footnote",
                        "text": "2. සාකච්ඡිතුං - ස."
                    },
                    {
                        "type": "footnote",
                        "text": "3. ඡතුක්කො - මඡසං. PTS. ජතුක්කො - සීමු. II. ඡතුක්කො - මනුප."
                    },
                    {
                        "type": "footnote",
                        "text": "4. හාසපඤ්ඤො - මඡසං."
                    },
                    {
                        "type": "footnote",
                        "text": "5. මහාධනො - පු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 246,
            "pali": {
                "entries": [
                    {
                        "type": "paragraph",
                        "text": "සො හි භගවා ජානං ජානාති. පස්සං පස්සති. චක්ඛුභූතො ධම්මභූතො, වත්තා පවත්තා අත්ථස්ස නින්නෙතා අමතස්ස දාතා ධම්මස්සාමි තථාගතො. නත්ථි තස්ස භගවතො අනඤ්ඤාතං{1} අදිට්ඨං අවිදිතං අසච්ඡිකතං අථස්සිතං{2} පඤ්ඤාය. අතීතං අනාගතං පච්චුප්පන්නං උපාදාය සබ්බෙ ධම්මා සබ්බාකාරෙන බුද්ධස්ස භගවතො ඤාණමුඛෙ ආපාථං ආගච්ඡන්ති. යං කිඤ්චි ඤෙය්යං නාම අත්ථි ධම්මං ජානිතබ්බං, අත්තත්ථො වා පරත්ථො වා උභයත්ථො වා දිට්ඨධම්මිකො වා අත්ථො සම්පරායිකො වා අත්ථො ගම්භීරො වා අත්ථො ගූළ්හො වා අත්ථො පටිච්ඡන්නො වා අත්ථො නෙය්යො වා අත්ථො නීතො වා අත්ථො අනවජ්ජො වා අත්ථො නික්කිලෙසො වා අත්ථො වොදානො වා අත්ථො පරමත්ථො වා අත්ථො සබ්බං තං අන්තො බුද්ධඤාණෙ පරිවත්තති. සබ්බං කායකම්මං බුද්ධස්ස භගවතො ඤාණානුපරිවත්ති. සබ්බං වචීකම්මං ඤාණානුපරිවත්ති{3}. සබ්බං මනොකම්මං ඤාණානුපරිවත්ති."
                    },
                    {
                        "type": "paragraph",
                        "text": "අතීතෙ බුද්ධස්ස භගවතො අප්පටිහතං ඤාණං. අනාගතෙ අප්පටිහතං ඤාණං. පච්චුප්පන්නෙ අප්පටිහතං{4} ඤාණං. යාවතකං ඤෙය්යං, තාවතකං ඤාණං. යාවතකං ඤාණං, තාවතකං ඤෙය්යං. ඤෙය්යපරියන්තිකං ඤාණං. ඤාණපරියන්තිකං ඤෙය්යං. ඤෙය්යං අතික්කමිත්වා ඤාණං නප්පවත්තති. ඤාණං අතික්කමිත්වා ඤෙය්යපථො නත්ථි. අඤ්ඤමඤ්ඤපරියන්තට්ඨායිනො තෙ ධම්මා. යථා ද්වින්නං සමුග්ගපටලානං සම්මා ඵුස්සිතානං හෙට්ඨිමං සමුග්ගපටලං උපරිමං නාතිවත්තති, උපරිමං සමුග්ගපටලං හෙට්ඨිමං නාතිවත්තති, අඤ්ඤමඤ්ඤපරියන්තට්ඨායිනො, එවමෙවං බුද්ධස්ස භගවතො ඤෙය්යඤ්ච ඤාණඤ්ච අඤ්ඤමඤ්ඤපරියන්තට්ඨායිනො. යාවතකං ඤෙය්යං, තාවතකං ඤාණං. යාවතකං ඤාණං, තාවතකං ඤෙය්යං. ඤෙය්යපරියන්තිකං ඤාණං. ඤාණපරියන්තිකං ඤෙය්යං. ඤෙය්යං අතික්කමිත්වා ඤාණං නප්පවත්තති. ඤාණං අතික්කමිත්වා ඤෙය්යපථො නත්ථි. අඤ්ඤමඤ්ඤපරියන්තට්ඨායිනො තෙ ධම්මා. සබ්බධම්මෙසු බුද්ධස්ස භගවතො ඤාණං පවත්තති."
                    },
                    {
                        "type": "paragraph",
                        "text": "සබ්බෙ ධම්මා බුද්ධස්ස භගවතො ආවජ්ජනපටිබද්ධා ආකඞ්ඛනපටිබද්ධා මනසිකාරපටිබද්ධා චිත්තුප්පාදපටිබද්ධා. සබ්බසත්තෙසු බුද්ධස්ස භගවතො ඤාණං පවත්තති. සබ්බෙසඤ්ච සත්තානං භගවා ආසයං ජානාති. අනුසයං ජානාති. චරිතං ජානාති. අධිමුත්තිං ජානාති. අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දුවිඤ්ඤාපයෙ භබ්බාභබ්බෙ සත්තෙ පජානාති. සදෙවකො ලොකො සමාරකො සබ්රහ්මකො සස්සමණබ්රාහ්මණී පජා සදෙවමනුස්සා අන්තො බුද්ධඤාණෙ පරිවත්තති. යථා යෙ කෙචි මච්ඡකච්ඡපා අන්තමසො තිමිතිමිඞ්ගලං උපාදාය අන්තො මහාසමුද්දෙ පරිවත්තන්ති, එවමෙව සදෙවකො ලොකො සමාරකො සබ්රහ්මකො සස්සමණබ්රාහ්මණී පජා සදෙවමනුස්සා අන්තො බුද්ධඤාණෙ පරිවත්තති."
                    }
                ],
                "footnotes": [
                    {
                        "type": "footnote",
                        "text": "1. අඤ්ඤාතං - ස, PTS"
                    },
                    {
                        "type": "footnote",
                        "text": "2. අඵුසිතං - PTS"
                    },
                    {
                        "type": "footnote",
                        "text": "3. ඤාණානුපරිවත්තති - සීමු. I."
                    },
                    {
                        "type": "footnote",
                        "text": "4. අප්පතිහතං - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 248,
            "pali": {
                "entries": [
                    {
                        "type": "paragraph",
                        "text": "යථා යෙ කෙචි පක්ඛී අන්තමසො ගරුළං වෙනතෙය්යං උපාදාය ආකාසස්ස පදෙසෙ පරිවත්තන්ති, එවමෙවං යෙපි තෙ සාරිපුත්තසමා පඤ්ඤාය, තෙපි බුද්ධඤාණස්ස පදෙසෙ පරිවත්තන්ති. බුද්ධඤාණං දෙවමනුස්සානං පඤ්ඤං ඵරිත්වා අභිභවිත්වා තිට්ඨතියෙව. යෙපි තෙ ඛත්තියපණ්ඩිතා බ්රාහ්මණපණ්ඩිතා ගහපතිපණ්ඩිතා සමණපණ්ඩිතා නිපුණා කතපරප්පවාදා වාලවෙධිරූපා වොභින්දන්තා මඤ්ඤෙ චරන්ති පඤ්ඤාගතෙන දිට්ඨිගතානි, තෙ පඤ්හෙ අභිසඞ්ඛරිත්වා තථාගතං උපසඞ්කමිත්වා පුච්ඡන්ති ගූළ්හානි ච පටිච්ඡන්නානි ච. කථිතා විස්සජ්ජිතාව තෙ පඤ්හා භගවතා හොන්ති නිද්දිට්ඨකාරණා. අපක්ඛිත්තකාව තෙ භගවතො සම්පජ්ජන්ති. අථ ඛො භගවාව තත්ථ අතිරොචති යදිදං පඤ්ඤායාති - ධොනෙන යුගං සමාගමො න හි ත්වං සක්ඛසි සම්පයාතවෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අථ ත්වං පවිතක්කමාගමො\nමනසා දිට්ඨිගතානි චින්තයන්තො,\nධොනෙන යුගං සමාගමො\nන හි ත්වං සක්ඛසි සම්පයාතවෙ”ති.",
                        "level": 2
                    },
                    {
                        "type": "centered",
                        "text": "පසූරසුත්තනිද්දෙසො අට්ඨමො.",
                        "level": 1
                    },
                    {
                        "type": "centered",
                        "text": "9.",
                        "level": 2
                    },
                    {
                        "type": "heading",
                        "text": "මාගන්දියසුත්තනිද්දෙසො",
                        "level": 2
                    },
                    {
                        "type": "unindented",
                        "text": "අථ මාගන්දියසුත්තනිද්දෙසො වුච්චතෙ:"
                    },
                    {
                        "type": "heading",
                        "text": "9 - 1",
                        "level": 1
                    },
                    {
                        "type": "gatha",
                        "text": "දිස්වාන තණ්හං අරතිං රගඤ්ච{1}\nනාහොසි ඡන්දො අපි මෙථුනස්මිං,\nකිමෙවිදං මුත්තකරීසපුණ්ණං?\nපාදාපි නං සම්ඵුසිතුං න ඉච්ඡෙ.",
                        "level": 2
                    },
                    {
                        "type": "paragraph",
                        "text": "**දිස්වාන තණ්හං අරතිං රගඤ්ච නාහොසි ඡන්දො අපි මෙථුනස්මි**න්ති තණ්හඤ්ච අරතිඤ්ච රගඤ්ච{2} මාරධීතරො දිස්වා පස්සිත්වා මෙථුනධම්මෙ ඡන්දො වා රාගො වා පෙමං වා නාහොසීති - දිස්වාන තණ්හං අරතිං රගඤ්ච නාහොසි ඡන්දො අපි මෙථුනස්මිං."
                    },
                    {
                        "type": "paragraph",
                        "text": "**කිමෙවිදං මුත්තකරීසපුණ්ණං පාදාපි නං සම්ඵුසිතුං න ඉච්ඡෙති** - කිමෙවිදං සරීරං මුත්තපුණ්ණං කරීසපුණ්ණං සෙම්හපුණ්ණං රුධිරපුණ්ණං අට්ඨිසඞ්ඝාතං{3} නහාරුසම්බන්ධං රුධිරමංසාවලෙපනං චම්මාවනද්ධං{4} ඡවියා පටිච්ඡන්නං ඡිද්දාවඡිද්දං උග්ඝරන්තං පග්ඝරන්තං{5} කිමිසඞ්ඝනිසෙවිතං නානාකලිමලපරිපූරං පාදෙන අක්කමිතූං න ඉච්ඡෙය්යං,{6} කුතො පන සංවාසො වා සමාගමො වාති - කිමෙවිදං මුත්තකරීසපුණ්ණං පාදාපි නං සම්ඵුසිතුං න ඉච්ඡෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“දිස්වාන තණ්හං අරතිං රගඤ්ච\nනාහොසි ඡන්දො අපි මෙථුනස්මිං,\nකිමෙවිදං මුත්තකරීසපුණ්ණං\nපාදාපි නං සම්ඵුසිතුං න ඉච්ඡෙ”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අරතිඤ්ච රාගං - PTS"
                    },
                    {
                        "type": "footnote",
                        "text": "2. රාගඤ්ච - PTS"
                    },
                    {
                        "type": "footnote",
                        "text": "3. අට්ඨිසංඝාටං - ස."
                    },
                    {
                        "type": "footnote",
                        "text": "4. චම්මවිනද්ධං - ස."
                    },
                    {
                        "type": "footnote",
                        "text": "5. උග්ඝරං පග්ඝරං - ස."
                    },
                    {
                        "type": "footnote",
                        "text": "6. ඉච්ඡෙය්ය - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 250,
            "pali": {
                "entries": [
                    {
                        "type": "heading",
                        "text": "9 - 2",
                        "level": 1
                    },
                    {
                        "type": "gatha",
                        "text": "එතාදිසං චෙ රතනං න ඉච්ඡසි\nනාරිං නරින්දෙහි බහූහි පත්ථිතං,\nදිට්ඨිග්ගතං සීලවතානුජීවිතං\nභවූපපත්තිඤ්ච වදෙසි කීදිසං.",
                        "level": 2
                    },
                    {
                        "type": "paragraph",
                        "text": "අනච්ඡරියමෙවෙතං මනුස්සො යං දිබ්බෙ කාමෙ පත්ථයන්තො මානුසකෙ කාමෙ න ඉච්ඡෙය්ය, මානුසකෙ වා කාමෙ පත්ථයන්තො දිබ්බෙ කාමෙ න ඉච්ඡෙය්ය, යං ත්වං උභොපි න ඉච්ඡසි{1} න සාදියසි න පත්ථෙසි න පිහෙසි නාභිජප්පසි, කිං තෙ දස්සනං? කතමාය ත්වං දිට්ඨියා සමන්නාගතො’ති පුච්ඡති."
                    },
                    {
                        "type": "gatha",
                        "text": "“එතාදිසං චෙ රතනං න ඉච්ඡසි\nනාරිං නරින්දෙහි බහුහි පත්ථිතං,\nදිට්ඨිග්ගතං සීලවතානුජීවිතං\nභවූපපත්තිඤ්ච වදෙසි කීදිස”න්ති.",
                        "level": 2
                    },
                    {
                        "type": "heading",
                        "text": "9 - 3",
                        "level": 1
                    },
                    {
                        "type": "gatha",
                        "text": "ඉදං වදාමීති න තස්ස හොති (මාගන්දියා’ති භගවා)\nධම්මෙසු{2} නිච්ඡෙය්ය සමුග්ගහීතං,\nපස්සඤ්ච දිට්ඨීසු අනුග්ගහාය\nඅජ්ඣත්තසන්තිං පචිනං අදස්සං.",
                        "level": 2
                    },
                    {
                        "type": "paragraph",
                        "text": "**ඉදං වදාමීති න තස්ස හො**ති - ‘ඉදං වදාමි ‘ති ඉදං වදාමි. එතං වදාමි. එත්තකං වදාමි. එත්තාවතා වදාමි. ඉදං දිට්ඨිගතං වදාමි. ‘සස්සතො ලොකො’ති වා -පෙ- ’නෙව හොති න න හොති තථාගතො පරම්මරණා’ති වා; **න තස්ස හොතී**ති - න මය්හං හොති එත්තාවතා වදාමීති තස්ස හොතීති - ‘ඉදං වදාමීති න තස්ස හොති. ‘**මාගන්දියා** ති භගවා තං බ්රාහ්මණං නාමෙන ආලපති; **භගවා**ති - ගාරවාධිවචනං -පෙ- සච්ඡිකාපඤ්ඤත්ති යදිදං භගවාති ‘මාගන්දියාති භගවා.’"
                    },
                    {
                        "type": "paragraph",
                        "text": "**ධම්මෙසු නිච්ඡෙය්ය සමුග්ගහීත**න්ති - ‘ධම්මෙසූ’ති ද්වාසට්ඨිදිට්ඨිගතෙසු; **නිච්ඡෙය්යා**ති නිච්ඡිනිත්වා විනිච්ඡිනිත්වා විචිනිත්වා පවිචිනිත්වා තුලයිත්වා තීරයිත්වා විභාවයිත්වා විභූතං කත්වා ඔධිග්ගාහො බිලග්ගාහො වරග්ගාහො කොට්ඨාසග්ගාහො උච්චයග්ගාහො සමුච්චයග්ගාහො ඉදං සච්චං තච්ඡං තථං භූතං යාථාවං{3} අවිපරීතන්ති ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං නත්ථි න සංවිජ්ජති නූපලබ්භති පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪන්ති ‘ධම්මෙසු නිච්ඡෙය්ය සමුග්ගහීතං.’"
                    }
                ],
                "footnotes": [
                    {
                        "type": "footnote",
                        "text": "1. ඉච්ඡති - මු."
                    },
                    {
                        "type": "footnote",
                        "text": "11"
                    },
                    {
                        "type": "footnote",
                        "text": "2. න ච ධම්මෙසු - __මු__ II. මඡසං."
                    },
                    {
                        "type": "footnote",
                        "text": "3. යථාවං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 252,
            "pali": {
                "entries": [
                    {
                        "type": "paragraph",
                        "text": "**පස්සඤ්ච දිට්ඨීසු අනුග්ගහායා**ති - ‘දිට්ඨීසු ආදීනවං පස්සන්තො දිට්ඨියො න ගණ්හාමි න පරාමසාමි නාභිනිවිසාමි; අථවා, න ගණ්හිතබ්බා න පරාමසිතබ්බා නාභිනිවිසිතබ්බාති එවම්පි - ‘පස්සඤ්ච දිට්ඨීසු අනුග්ගහාය, අථවා, ‘සස්සතො ලොකො, ඉදමෙව සච්චං, මොඝමඤ්ඤ’න්ති දිට්ඨිගතමෙතං දිට්ඨිගහනං දිට්ඨිකන්තාරො දිට්ඨිවිසූකායිකං දිට්ඨිවිප්ඵන්දිතං දිට්ඨිසංයොජනං සදුක්ඛං සවිඝාතං සඋපායාසං සපරිළාහං න නිබ්බිදාය න විරාගාය න නිරොධාය න උපසමාය න අභිඤ්ඤාය න සම්බොධාය න නිබ්බානාය සංවත්තතීති දිට්ඨීසු ආදීනවං පස්සන්තො දිට්ඨියො න ගණ්හාමි න පරාමසාමි නාභිනිවිසාමි; අථවා, න ගණ්හිතබ්බා න පරාමසිතබ්බා නාභිනිවිසිතබ්බාති එවම්පි - ‘පස්සඤ්ච දිට්ඨීසු අනුග්ගහාය’. අථවා, ‘අසස්සතො ලොකො, අන්තවා ලොකො, අනන්තවා ලොකො, තං ජීවං තං සරීරං, අඤ්ඤං ජීවං අඤ්ඤං සරීරං, හොති තථාගතො පරම්මරණා, න හොති තථාගතො පරම්මරණා, හොති ච න ච හොති තථාගතො පරම්මරණා, නෙව හොති න න හොති තථාගතො පරම්මරණා, ඉදමෙව සච්චං, මොඝමඤ්ඤ’න්ති දිට්ඨිගතමෙතං දිට්ඨිගහනං දිට්ඨිකන්තාරො දිට්ඨිවිසූකායිකං දිට්ඨිවිප්ඵන්දිතං දිට්ඨිසඤ්ඤොජනං සදුක්ඛං සවිඝාතං සඋපායාසං සපරිළාහං න නිබ්බිදාය න විරාගාය න නිරොධාය න උපසමාය න අභිඤ්ඤාය න සම්බොධාය න නිබ්බානාය සංවත්තතීති දිට්ඨීසු ආදීනවං පස්සන්තො දිට්ඨියො න ගණ්හාමි, න පරාමසාමි, නාභිනිවිසාමි; අථවා, න ගණ්හිතබ්බා න පරාමසිතබ්බා නාභිනිවිසිතබ්බාති එවම්පි - ‘පස්සඤ්ච දිට්ඨීසු අනුග්ගහාය.’ අථවා, ඉමා දිට්ඨියො එවං ගහිතා එවං පරාමට්ඨා එවංගතිකා භවිස්සන්ති එවං අභිසම්පරායාති දිට්ඨීසු ආදීනවං පස්සන්තො දිට්ඨියො න ගණ්හාමි, න පරාමසාමි, නාභිනිවිසාමි; අථවා, න ගණ්හිතබ්බා න පරාමසිතබ්බා නාභිනිවිසිතබ්බාති එවම්පි ‘පස්සඤ්ච දිට්ඨීසු අනුග්ගහාය.’ අථවා, ඉමා දිට්ඨියො නිරයසංවත්තනිකා තිරච්ඡානයොනිසංවත්තනිකා පෙත්තිවිසයසංවත්තනිකාති දිට්ඨීසු ආදීනවං පස්සන්තො දිට්ඨියො න ගණ්හාමි, න පරාමසාමි, නාභිනිවිසාමි; අථවා න ගණ්හිතබ්බා න පරාමසිතබ්බා නාභිනිවිසිතබ්බාති එවම්පි - පස්සඤ්ච දිට්ඨීසු අනුග්ගහාය.’ අථවා, ඉමා දිට්ඨියො නිච්චා සඞ්ඛතා පටිච්චසමුප්පන්නා ඛයධම්මා වයධම්මා විරාගධම්මා නිරොධධම්මාති දිට්ඨීසු ආදීනවං පස්සන්තො දිට්ඨියො න ගණ්හාමි, න පරාමසාමි, නාභිනිවිසාමි. අථවා, න ගණ්හිතබ්බා න පරාමසිතබ්බා නාභිනිවිසිතබ්බාති එවම්පි ‘පස්සඤ්ච දිට්ඨීසු අනුග්ගහාය.’"
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 254,
            "pali": {
                "entries": [
                    {
                        "type": "paragraph",
                        "text": "**අජ්ඣත්තසන්තිං පචිනං අදස්ස**න්ති - ‘අජ්ඣත්තසන්ති’න්ති අජ්ඣත්තං රාගස්ස සන්තිං දොසස්ස සන්තිං මොහස්ස සන්තිං කොධස්ස - උපනාහස්ස මක්ඛස්ස - පළාසස්ස - ඉස්සාය - මච්ඡරියස්ස - මායාය - සාඨෙය්යස්ස - ථම්භස්ස - සාරම්භස්ස - මානස්ස - අතිමානස්ස - මදස්ස - පමාදස්ස සබ්බකිලෙසානං - සබ්බදුච්චරිතානං - සබ්බදරථානං - සබ්බපරිළාහානං - සබ්බසන්තාපානං සබ්බාකුසලාභිසඞ්ඛාරානං සන්තිං උපසන්තිං වූපසන්තිං නිබ්බුතිං පටිප්පස්සද්ධිං; **පචින**න්ති - පචිනන්තො විචිනන්තො පවිචිනන්තො තුලයන්තො තීරයන්තො විභාවයන්තො විභූතං කරොන්තො; ‘සබ්බෙ සඞ්ඛාරා අනිච්චා’ති පචිනන්තො විචිනන්තො පවිචිනන්තො තුලයන්තො තීරයන්තො විභාවයන්තො විභූතං කරොන්තො; ‘සබ්බෙ සඞ්ඛාරා දුක්ඛා’ති පචිනන්තො විචිනන්තො පවිචිනන්තො තුලයන්තො තීරයන්තො විභාවයන්තො විභූතං කරොන්තො; ‘සබ්බේ සඞ්ඛාරා දුක්ඛා’ ති -පෙ- ‘සබ්බෙ ධම්මා අනත්තා’ති පචිනන්තො විචිනන්තො පවිචිනන්තො තුලයන්තො තීරයන්තො විභාවයන්තො විභූතං කරොන්තො; ‘යං කිඤ්චි සමුදයධම්මං සබ්බන්තං නිරොධධම්ම’න්ති පචිනන්තො විචිනන්තො පවිචිනන්තො තුලයන්තො තීරයන්තො විභාවයන්තො විභූතං කරොන්තො; **අදස්ස**න්ති - අදස්සං{1} අදක්ඛි අපස්සිං පටිවිජ්ඣින්ති ‘අජ්ඣත්තසන්තිං පචිනං අදස්සං. ‘"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඉදං වදාමීති න තස්ස හොති (‘මාගන්දියා’ති භගවා)\nධම්මෙසු නිච්ඡෙය්ය සමුග්ගහීතං,\nපස්සඤ්ච දිට්ඨීසු අනුග්ගහාය\nඅජ්ඣත්තසන්තිං පචිනං අදස්ස”න්ති.",
                        "level": 2
                    },
                    {
                        "type": "heading",
                        "text": "9 - 4",
                        "level": 1
                    },
                    {
                        "type": "gatha",
                        "text": "විනිච්ඡයා යානි පකප්පිතානි (ඉති මාගන්දියො)\nතෙ වෙ මුනි බ්රූසි අනුග්ගහාය,\nඅජ්ඣත්තසන්තීති යමෙතමත්ථං\nකථන්නු ධීරෙහි පවෙදිතං තං.{2}",
                        "level": 2
                    },
                    {
                        "type": "paragraph",
                        "text": "**විනිච්ඡයා යානි පකප්පිතානී**ති - ‘විනිච්ඡයා’ වුච්චන්ති ද්වාසට්ඨිදිට්ඨිගතානි; **පකප්පිතානී**ති - කප්පිතා පකප්පිතා අභිසඞ්ඛතා සණ්ඨපිතාතිපි පකප්පිතානි; අථවා, අනිච්චා සඞ්ඛතා පටිච්චසමුප්පන්නා ඛයධම්මා වයධම්මා විරාගධම්මා නිරොධධම්මා විපරිණාමධම්මාතිපි පකප්පිතානීති විනිච්ඡයා යානි පකප්පිතානි; **ඉති මාගන්දියො**ති - ‘ඉතී’ති පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතා නාමෙතං ‘ඉතී’ති; **මාගන්දියො**ති - තස්ස බ්රාහ්මණස්ස නාමං සඞ්ඛා සමඤ්ඤා පඤ්ඤත්ති වොහාරොති ‘ඉති මාගන්දියො.’{3}"
                    },
                    {
                        "type": "paragraph",
                        "text": "**තෙ වෙ මුනි බ්රූසි අනුග්ගහාය අජ්ඣත්තසන්තීති යමෙතමත්ථ**න්ති ‘තෙ වෙ’ ති ද්වාසට්ඨිදිට්ඨිගතානි; **මුනී**ති - මොනං වුච්චති ඤාණං -පෙ- සඞ්ගජාලමතිච්ච සො මුනීති; **අනුග්ගහායා**ති - දිට්ඨීසු ආදීනවං පස්සන්තො දිට්ඨියො න ගණ්හාමි න පරාමසාමි නාභිනිවිසාමීති ච භණසි අජ්ඣත්තසන්තීති ච භණසි; **යමෙතමත්ථ**න්ති - යං පරමත්ථන්ති - ‘තෙ චෙ මුනි බ්රූසි අනුග්ගහාය අජ්ඣත්තසන්තීති යමෙතමත්ථං.’"
                    }
                ],
                "footnotes": [
                    {
                        "type": "footnote",
                        "text": "1. අද්දසං - ස."
                    },
                    {
                        "type": "footnote",
                        "text": "2. පවෙදිතන්ති - මනුප."
                    },
                    {
                        "type": "footnote",
                        "text": "3. මාගන්දියොති - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 256,
            "pali": {
                "entries": [
                    {
                        "type": "paragraph",
                        "text": "**කථන්නු ධීරෙහි පවෙදිතං ත**න්ති - ‘කථන්නූ’ති පදං සංසයපුච්ඡා විමතිපුච්ඡා ද්වෙළ්හකපුච්ඡා අනෙකංසපුච්ඡා, එවන්නුඛො න නුඛො කින්නුඛො කථන්නුඛොති කථන්නු; **ධීරෙහී**ති - ධීරෙහි පණ්ඩිතෙහි පඤ්ඤාවන්තෙහි බුද්ධිමන්තෙහි ඤාණීහි විභාවීහි මෙධාවීහි; **පවෙදිත**න්ති වෙදිතං පවෙදිතං ආචික්ඛිතං දෙසිතං පඤ්ඤාපිතං පට්ඨපිතං විභත්තං උත්තානීකතං පකාසිතන්ති ‘කථන්නු ධීරෙහි පවෙදිතං තං’."
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“විනිච්ඡයා යානි පකප්පිතානි (ඉති මාගන්දියො)\nතෙ වෙ මුනි බ්රූසි අනුග්ගහාය,\nඅජ්ඣත්තසන්තීති යමෙතමත්ථං\nකථන්නු ධීරෙහි පවෙදිතං ත”න්ති.",
                        "level": 2
                    },
                    {
                        "type": "heading",
                        "text": "9 - 5",
                        "level": 1
                    },
                    {
                        "type": "gatha",
                        "text": "න දිට්ඨියා න සුතියා න ඤාණෙන (‘මාගන්දියා’ති භගවා)\nසීලබ්බතෙනාපි න සුද්ධිමාහ,\nඅදිට්ඨියා අස්සුතියා අඤාණා{1}\nඅසීලතා අබ්බතා නොපි තෙන.\nඑතෙ ච නිස්සජ්ජ අනුග්ගහාය\nසන්තො අනිස්සාය භවං න ජප්පෙ.",
                        "level": 2
                    },
                    {
                        "type": "paragraph",
                        "text": "**න දිට්ඨියා න සුතියා න ඤාණෙනා**ති - දිට්ඨියාපි{2} සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං නාහ, න කථෙමි{3} න භණාමි{4} න දීපයාමි; න වොහරාමි සුතියාපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං නාහ, න කථෙමි{5}, න භණාමි,{6} න දීපයාමි{7} න වොහරාමි දිට්ඨියා සුතියාපි{8} සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං නාහ. න කථෙමි, න භණාමි, දීපයාමි, න වොහරාමි; ඤාණෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං නාහ, න කථෙමි, න භණාමි න දීපයාමි, න වොහරාමීති - න දිට්ඨියා න සුතියා න ඤාණෙන. **මාගන්දියාති භගවා**ති - ‘ මාගන්දියා’ති භගවා තං බ්රාහ්මණං නාමෙන ආලපති; **භගවා**ති - ගාරවාධිවචනං -පෙ- භගවා සච්ඡිකාපඤ්ඤත්ති’ යදිදං ‘ භගවා’ති - ‘මාගන්දියාති භගවා.’"
                    },
                    {
                        "type": "paragraph",
                        "text": "**සීලබ්බතෙනාති න සුද්ධිමාහා**ති - සීලෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං නාහ, න කථෙමි, න භණාමි, න දීපයාමි, න වොහරාමි; වතෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං නාහ, න කථෙමි, න භණාමි, න දීපයාමි, න වොහරාමි; සීලබ්බතෙනාපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං නාහ, න කථෙමි, න භණාමි, න දීපයාමි, න වොහරාමීති ‘සීලබ්බතෙනාපි න සුද්ධිමාහ.’"
                    }
                ],
                "footnotes": [
                    {
                        "type": "footnote",
                        "text": "1. අසුතියා අඤ්ඤාණා - ස. මනුප."
                    },
                    {
                        "type": "footnote",
                        "text": "2. දුට්ඨෙන - සීමු. II. දුට්ඨෙනාපි - මඡසං. PTS"
                    },
                    {
                        "type": "footnote",
                        "text": "3. කථෙසි - සබ්බත්ථ."
                    },
                    {
                        "type": "footnote",
                        "text": "4. භණසි - සබ්බත්ථ."
                    },
                    {
                        "type": "footnote",
                        "text": "5. කථෙසි - සීමු. II.PTS."
                    },
                    {
                        "type": "footnote",
                        "text": "6. භණසි - සීමු. II."
                    },
                    {
                        "type": "footnote",
                        "text": "7. දීපයසි. සීමු. II."
                    },
                    {
                        "type": "footnote",
                        "text": "8. සුතෙනපි - සබ්බත්ථ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 258,
            "pali": {
                "entries": [
                    {
                        "type": "paragraph",
                        "text": "**අදිට්ඨියා අස්සුතියා අඤාණා අසීලතා අබ්බතා නොපි තෙනා**ති - දිට්ඨිපි{1} ඉච්ඡිතබ්බා දසවත්ථුකා සම්මාදිට්ඨි: අත්ථි දින්නං, අත්ථි යිට්ඨං, අත්ථි හුතං, අත්ථි සුකටදුක්කටානං කම්මානං ඵලං විපාකො, අත්ථි අයං ලොකො, අත්ථි පරො ලොකො, අත්ථි මාතා, අත්ථි පිතා, අත්ථි සත්තා ඔපපාතිකා, අත්ථි ලොකෙ සමණබ්රාහ්මණා සම්මග්ගතා සම්මාපටිපන්නා යෙ ඉමඤ්ච ලොකං පරඤ්ච ලොකං සයං අභිඤ්ඤා සච්ඡිකත්වා පවෙදෙන්තීති. සවණම්පි ඉච්ඡිතබ්බං පරතොඝොසො: සුත්තං ගෙය්යං වෙය්යාකරණං ගාථා උදානං ඉතිවුත්තකං ජාතකං අබ්භුතධම්මං වෙදල්ලං. ඤාණම්පි ඉච්ඡිතබ්බං: කම්මස්සකතං ඤාණං සච්චානුලොමිකං ඤාණං, අභිඤ්ඤාඤ්ඤාණං සමාපත්තියා ඤාණං. සීලම්පි ඉච්ඡිතබ්බං: පාතිමොක්ඛසංවරො. වතම්පි ඉච්ඡිතබ්බං අට්ඨ ධුතඞ්ගානි: ආරඤ්ඤිකඞ්ගං පිණ්ඩපාතිකඞ්ගං පංසුකූලිකඞ්ගං තෙචීවරිකඞ්ගං සපදානචාරිකඞ්ගං ඛලුපච්ඡාභත්තිකඞ්ගං නෙසජ්ජිකඞ්ගං යථාසන්ථතිකඞ්ගන්ති- අදිට්ඨියා අස්සුතියා අඤාණා අසීලතා අබ්බතා. **නොපි තෙනා**ති නාපි සම්මාදිට්ඨිමත්තෙන නාපි සවණමත්තෙන නාපි ඤාණමත්තෙන නාපි සීලමත්තෙන නාපි වතමත්තෙන අජ්ඣත්තසන්තිං පත්තො හොති. නපි විනා එතෙහි ධම්මෙහි අජ්ඣත්තසන්තිං පාපුණාති. අපිච, සම්භාරා ඉමෙ ධම්මා හොන්ති අජ්ඣත්තසන්තිං පාපුණිතුං අධිගන්තුං ඵුසිතුං{2} සච්ඡිකාතුන්ති ‘අදිට්ඨියා අස්සුතියා අඤාණා අසීලතා අබ්බතා නොපි තෙන.’"
                    },
                    {
                        "type": "paragraph",
                        "text": "**එතෙ ච නිස්සජ්ජ අනුග්ගහායා**ති - ‘එතෙ’ති කණ්හපක්ඛිකානං ධම්මානං සමුග්ඝාතතො පහානං ඉච්ඡිතබ්බං, තෙධාතුකෙසු කුසලෙසු ධම්මෙසු අතම්මයතා{3} ඉච්ඡිතබ්බා, යතො කණ්හපක්ඛියා ධම්මා සමුග්ඝාතප්පහානෙන පහීනා හොන්ති උච්ඡින්නමූලා තාලාවත්ථුකතා{4} අනභාවකතා ආයතිං අනුප්පාදධම්මා, තෙධාතුකෙසු ච කුසලෙසු ධම්මෙසු අතම්මයතා හොති. එත්තාවතාපි න ගණ්හාති, න පරාමසති, නාභිනිවිසති. අථවා, න ගණ්හිතබ්බා න පරාමසිතබ්බා නාභිනිවිසිතබ්බාති එවම්පි ‘එතෙ ච නිස්සජ්ජ අනුග්ගහාය. ‘යතො තණ්හා ච දිට්ඨි ච මානො ච පහීනා හොන්ති උච්ඡින්නමූලා තාලාවත්ථුකතා{4} අනභාවකතා ආයතිංඅනුප්පාදධම්මා{5}, එත්තාවතාපි න ගණ්හාති න පරාමසති නාභිනිවිසතීති එවම්පි - ‘එතෙ ච නිස්සජ්ජ අනුග්ගහාය.’ යතො පුඤ්ඤාභිසඞ්ඛාරො ච අපුඤ්ඤාභිසඞ්ඛාරො ච ආනෙඤ්ජාභිසඞ්ඛාරො ච පහීනා හොන්ති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා, එත්තාවතාපි න ගණ්හාති න පරාමසති නාභිනිවිසතීති එවම්පි - ‘එතෙ ච නිස්සජ්ජ අනුග්ගහාය.’"
                    }
                ],
                "footnotes": [
                    {
                        "type": "footnote",
                        "text": "1. දිට්ඨි - සීමු. II."
                    },
                    {
                        "type": "footnote",
                        "text": "2. ඵස්සිතුං - මඡසං."
                    },
                    {
                        "type": "footnote",
                        "text": "3. අකම්මයතා - සීමු. II."
                    },
                    {
                        "type": "footnote",
                        "text": "4. තාලවත්ථුකතා - ස"
                    },
                    {
                        "type": "footnote",
                        "text": "5. අනුප්පාදධම්මාති - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 260,
            "pali": {
                "entries": [
                    {
                        "type": "paragraph",
                        "text": "**සන්තො අනිස්සාය භවං න ජප්පෙ**ති - ‘සන්තො’ති රාගස්ස සමිතත්තා සන්තො, දොසස්ස සමිතත්තා සන්තො, මොහස්ස සමිතත්තා සන්තො, කොධස්ස - උපනාහස්ස - මක්ඛස්ස - පළාසස්ස - ඉස්සාය - මච්ඡරියස්ස - මායාය - සාඨෙය්යස්ස - ථම්භස්ස - සාරම්භස්ස - මානස්ස - අතිමානස්ස - මදස්ස - පමාදස්ස - සබ්බකිලෙසානං - සබ්බදුච්චරිතානං - සබ්බදරථානං - සබ්බපරිළාහානං - සබ්බසන්තාපානං - සබ්බාකුසලාභිසඞ්ඛාරානං සන්තත්තා සමිතත්තා වූපසමිතත්තා විජ්ඣාතත්තා නිබ්බුතො විගතත්තා{1} පටිප්පස්සද්ධත්තා සන්තො උපසන්තො වූපසන්තො නිබ්බුතො පටිප්පස්සද්ධොති ‘සන්තො’. **අනිස්සායා**ති - ද්වෙ නිස්සයා: තණ්හානිස්සයො ච දිට්ඨිනිස්සයො ච -පෙ- අයං තණ්හානිස්සයො -පෙ- අයං දිට්ඨිනිස්සයො. තණ්හානිස්සයං පහාය දිට්ඨිනිස්සයං පටිනිස්සජිත්වා චක්ඛුං අනිස්සාය සොතං අනිස්සාය ඝානං අනිස්සාය ජිව්හං අනිස්සාය කායං අනිස්සාය මනං නිස්සාය රූපෙ සද්දෙ ගන්ධෙ රසෙ ඵොට්ඨබ්බෙ ධම්මෙ කුලං ගණං ආවාසං ලාභං යසං පසංසං සුඛං චීවරං පිණ්ඩපාතං සෙනාසනං ගිලානපච්චයභෙසජ්ජපරික්ඛාරං කාමධාතුං රූපධාතුං අරූපධාතුං කාමභවං රූපභවං අරූපභවං සඤ්ඤාභවං අසඤ්ඤාභවං නෙවසඤ්ඤානාසඤ්ඤාභවං එකවොකාරභවං චතුවොකාරභවං පඤ්චවොකාරභවං අතීතං අනාගතං පච්චුප්පන්නං දිට්ඨසුතමුතවිඤ්ඤාතබ්බෙ ධම්මෙ අනිස්සාය අගණ්හිත්වා අපරාමසිත්වා අනභිනිවිසිත්වාති - ‘සන්තො අනිස්සාය.’ **භවං න ජප්පෙ**ති - කාමභවං න ජප්පෙය්ය, රූපභවං න ජප්පෙය්ය, අරූපභවං න ජප්පෙය්ය, නප්පජප්පෙය්ය, න අභිජප්පෙය්යාති ‘සන්තො අනිස්සාය භවං න ජප්පෙ.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න දිට්ඨියා න සුතියා{2} න ඤාණෙන (‘මාගන්දියා’ති භගවා)\nසීලබ්බතෙනාපි න සුද්ධිමාහ,\nඅදිට්ඨියා අස්සුතියා අඤාණා\nඅසීලතා අබ්බතා නොපි තෙන.\nඑතෙ ච නිස්සජ්ජ අනුග්ගහාය\nසන්තො අනිස්සාය භවං න ජප්පෙ”ති.",
                        "level": 2
                    },
                    {
                        "type": "heading",
                        "text": "9 - 6",
                        "level": 1
                    },
                    {
                        "type": "gatha",
                        "text": "නො චෙ කිර දිට්ඨියා න සුතියා න ඤාණෙන (ඉති මාගන්දියො)\nසීලබ්බතෙනාපි න සුද්ධිමාහ,\nඅදිට්ඨියා අස්සුතියා අඤාණා\nඅසීලතා අබ්බතා නොපි තෙන.\nමඤ්ඤාමහං මොමූහමෙව ධම්මං\nදිට්ඨියා එකෙ පච්චෙන්ති සුද්ධිං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. විහතත්තා - මූ"
                    },
                    {
                        "type": "footnote",
                        "text": "11."
                    },
                    {
                        "type": "footnote",
                        "text": "2. න ස්සුතියා - සීමු. I. සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 262,
            "pali": {
                "entries": [
                    {
                        "type": "paragraph",
                        "text": "**නො චෙ කිර දිට්ඨියා න සුතියා න ඤාණෙනා**ති - දිට්ඨියාපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං ‘නාහ, න කථෙසි, න භණසි, න දීපයසි. න වොහරසි. සුතෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං - දිට්ඨසුතෙනපි සුද්ධිං විසුද්ධි පරිසුද්ධිං මුත්තිං විමුත්තිං පරිමුත්තිං - ඤාණෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං ‘නාහ න කථෙසි න භණසි න දීපයසි න වොහරසීති ‘නො චෙ කිර දිට්ඨියා න සුතියා න ඤාණෙන.’ **ඉති මාගන්දියො**ති ‘ඉතී’ති පදසන්ධි -පෙ- **මාගන්දියො**ති - තස්ස බ්රාහ්මණස්ස නාමං -පෙ- ‘ඉති මාගන්දියො.’"
                    },
                    {
                        "type": "paragraph",
                        "text": "**සීලබ්බතෙනාපි න සුද්ධිමාහා**ති - සීලෙනපි සුද්ධිං විසුද්ධිං පරිසුද්ධිං -පෙ- වතෙනපි{1} සුද්ධිං විසුද්ධිං පරිසුද්ධිං -පෙ- සීලබ්බතෙනපි සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං ‘නාහ’ න කථෙසි, න භණසි න දීපයසි, න වොහරසීති ‘සීලබ්බතෙනාපි න සුද්ධිමාහ.’"
                    },
                    {
                        "type": "paragraph",
                        "text": "**අදිට්ඨියා අස්සුතියා අඤාණා අසීලතා අබ්බතා නොපි තෙනා**ති දිට්ඨිපි ඉච්ඡිතබ්බාති එවං භණසි; සවණම්පි ඉච්ඡිතබ්බන්ති එවං භණසි; ඤාණම්පි ඉච්ඡිතබ්බන්ති එවං භණසි; සීලම්පි ඉච්ඡිතබ්බන්ති එවං භණසි; වතම්පි ඉච්ඡිතබ්බන්ති එවං භණසි. න සක්කොසි එකංසෙන අනුජානිතුං න සක්කොසි එකංසෙන පටික්ඛිපිතුන්ති ‘අදිට්ඨියා අස්සුතියා අඤාණා අසීලතා අබ්බතා නොපි තෙන.’"
                    },
                    {
                        "type": "paragraph",
                        "text": "**මඤ්ඤාමහං මොමූහමෙව ධම්ම**න්ති - මොමූහධම්මො අයං තුය්හං බාලධම්මො මූළ්හධම්මො අඤ්ඤණධම්මො අමරාවික්ඛෙපධම්මොති එවං මඤ්ඤාමි එවං ජානාමි එවං ආජානාමි එවං විජානාමි එවං පටිවිජානාමි එවං පටිවිජ්ඣාමීති ‘මඤ්ඤාමහං මොමූහමෙව ධම්මං."
                    },
                    {
                        "type": "paragraph",
                        "text": "**‘දිට්ඨියා එකෙ පච්චෙන්ති සුද්ධි**න්ති - දිට්ඨියා එකෙ සමණබ්රාහ්මණා සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්ති: “සස්සතො ලොකො, ඉදමෙව සච්චං, මොඝමඤ්ඤ”න්ති දිට්ඨියා එකෙ සමණබ්රාහ්මණා සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්ති. “අසස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤ”න්ති දිට්ඨියා එකෙ සමණබ්රාහ්මණා සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්තීති ‘දිට්ඨියා එකෙ පච්චෙන්ති සුද්ධිං.’"
                    },
                    {
                        "type": "unindented",
                        "text": "තෙනාහ සො බ්රාහ්මණො:"
                    },
                    {
                        "type": "gatha",
                        "text": "“නො චෙ කිර දිට්ඨියා න සුතියා න ඤාණෙන (ඉති මාගන්දියො)\nසීලබ්බතෙනාපි න සුද්ධිමාහ,\nඅදිට්ඨියා අස්සුතියා අඤාණා\nඅසීලතා අබ්බතා නොපි තෙන.\nමඤ්ඤාමහං මොමූහමෙව ධම්මං\nදිට්ඨියා එකෙ පච්චෙන්ති සුද්ධි”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. වත්තෙනපි - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 264,
            "pali": {
                "entries": [
                    {
                        "type": "heading",
                        "text": "9 - 7",
                        "level": 1
                    },
                    {
                        "type": "gatha",
                        "text": "දිට්ඨිඤ්ච{1} නිස්සාය අනුපුච්ඡමානො (මාගන්දියා’ති භගවා)\nසමුග්ගහීතෙසු පමොහමාගතො{2},\nඉතො ච නාද්දක්ඛි අණුම්පි සඤ්ඤං\nතස්මා තුවං මොමුහතො දහාසි.",
                        "level": 2
                    },
                    {
                        "type": "paragraph",
                        "text": "**දිට්ඨිඤ්ච{1} නිස්සාය අනුපුච්ඡමානො**ති - මාගන්දියො බ්රාහ්මණො දිට්ඨිං නිස්සාය දිට්ඨිං පුච්ඡති, ලග්ගනං නිස්සාය ලග්ගනං පුච්ඡති, බන්ධනං නිස්සාය බන්ධනං පුච්ඡති, පළිබොධං නිස්සාය පළිබොධං පුච්ඡති; **අනුපුච්ඡමානො**ති පුනප්පුනං පුච්ඡතීති - ‘දිට්ඨිඤ්ච නිස්සාය අනුපුච්ඡමානො. ‘**මාගන්දියා**ති භගවා තං බ්රාහ්මණං නාමෙන ආලපති; **භගවා**ති - ගාරවාධිවචනං -පෙ- සච්ඡිකාපඤ්ඤත්ති යදිදං ‘භගවා’ති - ‘මාගන්දියාති භගවා.’"
                    },
                    {
                        "type": "paragraph",
                        "text": "**සමුග්ගහීතෙසු පමොහමාගතො**ති - යා සා දිට්ඨි තයා ගහිතා පරාමට්ඨා අභිනිවිට්ඨා අජ්ඣොසිතා අධිමුත්තා, තායෙව ත්වං දිට්ඨියා මූළ්හොසි පමූළ්හොසි{3} සම්මූළ්හොසි{4} මොහං ආගතොසි පමොහං ආගතොසි සම්මොහං ආගතොසි අන්ධකාරං පක්ඛන්නොසීති{5} ‘සමුග්ගහීතෙසු පමොහමාගතො.’"
                    },
                    {
                        "type": "paragraph",
                        "text": "**ඉතො ච නාද්දක්ඛි අණුම්පි සඤ්ඤ**න්ති - ඉතො අජ්ඣත්තසන්තිතො වා පටිපදාතො වා{6} ධම්මදෙසනාතො වා යුත්තසඤ්ඤං වා පත්තසඤ්ඤං වා ලක්ඛණසඤ්ඤං වා කාරණසඤ්ඤං වා ඨානසඤ්ඤං වා නප්පටිලභසි කුතො ඤාණන්ති එවම්පි - ‘ඉතො ච නාද්දක්ඛි අණුම්පි සඤ්ඤං.’ අථවා, අනිච්චං වා අනිච්චසඤ්ඤානුලොමං වා, දුක්ඛං වා දුක්ඛසඤ්ඤානුලොමං වා, අනත්තං වා අනත්තසඤ්ඤානුලොමං වා, සඤ්ඤුප්පාදමත්තං වා සඤ්ඤානිමිත්තං වා නප්පටිලභසි, කුතො ඤාණන්ති එවම්පි - ‘ඉතො ච නාද්දක්ඛි අණුම්පි සඤ්ඤං.’"
                    },
                    {
                        "type": "paragraph",
                        "text": "**තස්මා තුවං මොමූහතො දහාසී**ති - ‘ තස්මාති’ තස්මා තංකාරණා තංහෙතු තප්පච්චයා තන්නිදානා මොමූහධම්මතො බාලධම්මතො මූළ්හධම්මතො අඤ්ඤාණධම්මතො අමරාවික්ඛෙපධම්මතො දහාසි පස්සසි දක්ඛසි ඔලොකෙසි නිජ්ඣායසි උපපරික්ඛසීති ‘තස්මා තුවං මොමූහතො දහාසී’ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“දිට්ඨිඤ්ච{7} නිස්සාය අනුපුච්ඡමානො (’මාගන්දියා’ති භගවා)\nසමුග්ගහීතොසි පමොහමාගතො{8},\nඉතො ච නාද්දක්ඛි අණුම්පි සඤ්ඤං\nතස්මා තුවං මොමූහතො දහාසී’ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. දිට්ඨිසු - සීමු. II. PTS"
                    },
                    {
                        "type": "footnote",
                        "text": "2. පමොහමාග - සීමු. II. PTS සම්මොහමාගතො - මනුප. පමොහමාගා - මඡසං."
                    },
                    {
                        "type": "footnote",
                        "text": "3. පමූළ්හො PTS"
                    },
                    {
                        "type": "footnote",
                        "text": "4. සම්මූළ්හො - PTS"
                    },
                    {
                        "type": "footnote",
                        "text": "5. පටිපත්තිතො - PTS"
                    },
                    {
                        "type": "footnote",
                        "text": "6. පක්ඛන්ධොසීති - සීමු. I. මනුප. පක්ඛන්දොසීති - මඡසං. පක්ඛන්තොසීති - ස්යා. PTS"
                    },
                    {
                        "type": "footnote",
                        "text": "7. දිඨීසු - සීමු. II. PTS"
                    },
                    {
                        "type": "footnote",
                        "text": "8. පමොහමාග - සීමු. I. පමොහමාගා - මඡසං PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 266,
            "pali": {
                "entries": [
                    {
                        "type": "heading",
                        "text": "9 - 8",
                        "level": 1
                    },
                    {
                        "type": "gatha",
                        "text": "සමො විසෙසී උදවා නිහීනො\nයො මඤ්ඤති සො විවදෙථ තෙන.\nතීසු විධාසු අවිකම්පමානො\nසමො විසෙසීති න තස්ස හොති.",
                        "level": 2
                    },
                    {
                        "type": "paragraph",
                        "text": "**සමො විසෙසි උදවා නිහීනො යො මඤ්ඤති සො විවදෙථ තෙනා**ති - ‘සදිසොහමස්මී’ති වා ‘සෙය්යොහමස්මී’ති වා ‘හීනොහමස්මී’ති වා, යො මඤ්ඤති, සො තෙන මානෙන තාය දිට්ඨියා තෙන වා පුග්ගලෙන කලහං කරෙය්ය භණ්ඩනං කරෙය්ය විග්ගහං කරෙය්ය විවාදං කරෙය්ය මෙධගං කරෙය්ය: “න ත්වං ඉමං ධම්මවිනයං ආජානාසි, අහං ඉමං ධම්මවිනයං ආජානාමි. කිං ත්වං ඉමං ධම්මවිනයං ආජානිස්සසි? මිච්ඡාපටිපන්නො ත්වමසි. අහමස්මි සම්මාපටිපන්නො. සහිතම්මෙ, අසහිතන්තෙ. පුරෙ වචනීයං පච්ඡා අවච. පච්ඡා වචනීයං පුරෙ අවච. ආචිණ්ණන්තෙ{1} විපරාවත්තං. ආරොපිතො තෙ වාදො. නිග්ගහීතොසි. චර වාදප්පමොක්ඛාය. නිබ්බෙඨෙහි සචෙ පහොසී’ති - සමො විසෙසී උදවා නිහීනො යො මඤ්ඤති සො විවදෙථ තෙන."
                    },
                    {
                        "type": "paragraph",
                        "text": "**තීසු විධාසු අවිකම්පමානො සමො විසෙසීති න තස්ස හොතී**ති - යස්සෙතා තිස්සො විධා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො තීසු විධාසු න කම්පති න විකම්පති; අවිකම්පමානස්ස පුග්ගලස්ස ‘සදිසොහමස්මී’ති වා ‘සෙය්යොහමස්මී’ති වා ‘හීනොහමස්මී’ති වා; **න තස්ස හොතී**ති න මය්හං හොතීති - තීසු විධාසු අවිකම්පමානො සමො විසෙසීති න තස්ස හොති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සමො විසෙසී උදවා නිහීනො\nයො මඤ්ඤති සො විවදෙථ තෙන.\nතීසු විධාසු අවිකම්පමානො\nසමො විසෙසීති න තස්ස හොති.",
                        "level": 2
                    },
                    {
                        "type": "heading",
                        "text": "9 - 9",
                        "level": 1
                    },
                    {
                        "type": "gatha",
                        "text": "සච්චන්ති සො බ්රාහ්මණො කිං වදෙය්ය\nමුසාති වා සො විවදෙථ කෙන,\nයස්මිං සමං විසමං වාපි නත්ථි\nස කෙන වාදං පටිසංයුජෙය්ය{2}.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අධිචිණ්ණන්තෙ - මු. II. මඡසං."
                    },
                    {
                        "type": "footnote",
                        "text": "2. පටිසඤ්ඤුජෙය්ය - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 268,
            "pali": {
                "entries": [
                    {
                        "type": "paragraph",
                        "text": "**සච්චන්ති සො බ්රාහ්මණො කිං වදෙය්යා**ති - ‘බ්රාහ්මණො’ති සත්තන්නං ධම්මානං බාහිතත්තා බ්රාහ්මණො -පෙ- අසිතො තාදී{1} පවුච්චතෙ ස බ්රහ්මා; **සච්චන්ති සො බ්රාහ්මණො කිං වදෙය්යා**ති ‘සස්සතො ලොකො, ඉදමෙව සච්චං, මොඝමඤ්ඤ’න්ති බ්රාහ්මණො කිං වදෙය්ය? කිං කථෙය්ය? කිං භණෙය්ය? කිං වොහරෙය්ය? ‘අසස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං, මොඝමඤ්ඤ’න්ති බ්රාහ්මණො කිං වදෙය්ය? කිං කථෙය්ය? කිං භණෙය්ය? කිං දීපයෙය්ය? කිං වොහරෙය්ය චාති ‘සච්චන්ති සො බ්රාහ්මණො කිං වදෙය්ය.’"
                    },
                    {
                        "type": "paragraph",
                        "text": "**මුසාති වා සො විවදෙථ කෙනා**ති - බ්රාහ්මණො ‘මය්හංව සච්චං, තුය්හං මුසා’ති කෙන මානෙන කාය දිට්ඨියා කෙන වා පුග්ගලෙන කලහං කරෙය්ය? භණ්ඩනං කරෙය්ය? විග්ගහං කරෙය්ය? විවාදං කරෙය්ය? මෙධගං කරෙය්ය: ‘න ත්වං ඉමං ධම්මවිනයං ආජානාසි -පෙ- නිබ්බෙඨෙහි{2} වා සචෙ පහොසී’ති - මුසාති වා සො විවදෙථ කෙන."
                    },
                    {
                        "type": "paragraph",
                        "text": "**යස්මිං සමං විසමං වාපි නත්ථි**ති - ‘ යස්මි’න්ති යස්මිං පුග්ගලෙ අරහන්තෙ ඛීණාසවෙ ‘සදිසොහමස්මී’ති මානො නත්ථි, ‘සෙය්යො හමස්මී’ති අතිමානො නත්ථි; ‘හීනොහමස්මී’ති ඔමානො නත්ථි, න සන්ති න සංවිජ්ජති නූපලබ්භති, පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪන්ති - යස්මිං සමං විසමං වාපි නත්ථි."
                    },
                    {
                        "type": "paragraph",
                        "text": "**ස කෙන වාදං පටිසංයුජෙය්යා**ති - සො කෙන මානෙන කාය දිට්ඨියා කෙන වා පුග්ගලෙන වාදං පටිසංයුජෙය්ය, පටිචරෙය්ය. කලහං කරෙය්ය, භණ්ඩනං කරෙය්ය, විග්ගහං කරෙය්ය, විවාදං කරෙය්ය. මෙධගං කරෙය්ය: ‘න ත්වං ඉමං ධම්මවිනයං ආජානාසි -පෙ- නිබ්බෙඨෙහි වා සචෙ පහොසී’ති - ස කෙන වාදං පටිසංයුජෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සච්චන්ති සො බ්රාහ්මණො කිං වදෙය්ය\nමුසාති වා සො විවදෙථ කෙන,\nයස්මිං සමං විසමං වාපි නත්ථි\nස කෙන වාදං පටිසංයුජෙය්යා”ති.",
                        "level": 2
                    },
                    {
                        "type": "heading",
                        "text": "9 - 10",
                        "level": 1
                    },
                    {
                        "type": "gatha",
                        "text": "ඔකං පහාය අනිකෙතසාරී\nගාමෙ අකුබ්බං මුනි සන්ථවානි,\nකාමෙහි රිත්තො අපුරෙක්ඛරානො\nකථං න{3} විග්ගය්හ ජනෙන කයිරා{4}.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අස්සිතො අතාදි - ස්යා."
                    },
                    {
                        "type": "footnote",
                        "text": "2. නිබ්බෙධෙහි - ස්යා. මඡසං."
                    },
                    {
                        "type": "footnote",
                        "text": "3. කථන්නු - මු. II."
                    },
                    {
                        "type": "footnote",
                        "text": "4. කාරියා - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 270,
            "pali": {
                "entries": [
                    {
                        "type": "paragraph",
                        "text": "“අථ ඛො **හලිද්දකානී** ගහපති යෙනායස්මා **මහාකච්චානො** තෙනුපසඞ්කමි. උපසඞ්කමිත්වා ආයස්මන්තං මහාකච්චානං අභිවාදෙත්වා එකමන්තං නිසීදි. එකමන්තං නිසින්නො ඛො හලිද්දකානී ගහපති ආයස්මන්තං මහාකච්චානං එතදවොච: ‘ වුත්තමිදං භන්තෙ කච්චාන, භගවතා අට්ඨකවග්ගියෙ{1} මාගන්දියපඤ්හෙ:"
                    },
                    {
                        "type": "gatha",
                        "text": "1. “ඔකං පහාය අනිකෙතසාරී\nගාමෙ අකුබ්බං මුනි සන්ථවානි,\nකාමෙහි රිත්තො අපුරෙක්ඛරානො\nකථං න{2} විග්ගය්හ ජනෙන කයිරා”ති.{a}",
                        "level": 2
                    },
                    {
                        "type": "paragraph",
                        "text": "ඉමස්ස නු ඛො භන්තෙ කච්චාන! භගවතා සඞ්ඛිත්තෙන භාසිතස්ස කථං විත්ථාරෙන අත්ථො දට්ඨබ්බො?”ති."
                    },
                    {
                        "type": "paragraph",
                        "text": "“රූපධාතු කො ගහපති, විඤ්ඤාණස්ස **ඔකො**. රූපධාතුරාගවිනිබද්ධඤ්ච{3} පන විඤ්ඤාණං ‘ඔකසාරී’ති වුච්චති. වෙදනාධාතු ඛො ගහපති - සඤ්ඤාධාතු ඛො ගහපති - සඞ්ඛාරධාතු ඛො ගහපති, විඤ්ඤාණස්ස ඔකො, සඞ්ඛාරධාතුරාගවිනිබද්ධඤ්ච පන විඤ්ඤාණං ‘ඔකසාරී’ති වුච්චති. එවං ඛො ගහපති ඔකසාරී හොති."
                    },
                    {
                        "type": "paragraph",
                        "text": "කථඤ්ච ඛො ගහපති **අනොකසාරී** හොති? රූපධාතුයා ඛො ගහපති යො ඡන්දො යො රාගො යා නන්දි යා තණ්හා යෙ උපයූපාදානා{4} චෙතසො අධිට්ඨානාභිනිවෙසානුසයා, තෙ තථාගතස්ස පහීනා උච්ඡින්නමූලා තාලාවත්ථුකතා{5} අනභාවකතා ආයතිං අනුප්පාදධම්මා, තස්මා තථාගතො ‘අනොකසාරී’ වුච්චති. වෙදනාධාතුයා ඛො ගහපති - සඤ්ඤාධාතුයා ඛො - ගහපති - සඞ්ඛාරධාතුයා ඛො ගහපති - විඤ්ඤාණධාතුයා ඛො ගහපති, යො ඡන්දො යොගො යා නන්දි යා තණ්හා යෙ උපයූපාදානා{3} චෙතසො අධිට්ඨානාභිනිවෙසානුසයා, තෙ තථාගතස්ස පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා, තස්මා තථාගතො ‘අනොකසාරී’ති වුච්චති. එවං ඛො ගහපති අනොකසාරී හොති."
                    },
                    {
                        "type": "paragraph",
                        "text": "කථඤ්ච ගහපති. **නිකෙතසාරී** හොති? රූපනිමිත්තනිකෙතවිසාරවිනිබන්ධා ඛො ගහපති ‘නිකෙතසාරී’ති වුච්චති. සද්දනිමිත්ත - ගන්ධනිමිත්ත - රසනිමිත්ත - ඵොට්ඨබ්බනිමිත්ත - ධම්මනිමිත්තනිකෙතවිසාරවිනිබන්ධා ඛො ගහපති ‘නිකෙතසාරී’ති වුච්චති. එවං ඛො ගහපති, නිකෙතසාරී හොති."
                    }
                ],
                "footnotes": [
                    {
                        "type": "footnote",
                        "text": "1. වග්ගිකෙ - ස්යා. මඡසං"
                    },
                    {
                        "type": "footnote",
                        "text": "2. කථ - සීමු. II."
                    },
                    {
                        "type": "footnote",
                        "text": "3. විනිබන්ධඤ්ච - ස්යා. මඡසං."
                    },
                    {
                        "type": "footnote",
                        "text": "4. උපායුපාදානා - සබ්බත්ථ."
                    },
                    {
                        "type": "footnote",
                        "text": "5. තාලවත්ථුකත - ස."
                    },
                    {
                        "type": "footnote",
                        "text": "a. සුත්තනිපාත - මාගන්දියසුත්ත ඛන්ධසංයුත්ත - නකුලපිතුවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 272,
            "pali": {
                "entries": [
                    {
                        "type": "paragraph",
                        "text": "“කථඤ්ච ගහපති. **අනිකෙතසාරී** හොති? රූපනිමිත්තනිකෙතවිසාරවිනිබන්ධා ඛො ගහපති තථාගතස්ස පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා තස්මා තථාගතො ‘අනිකෙතසාරී’ති. සද්දනිමිත්ත - ගන්ධනිමිත්ත - රසනිමිත්ත - ඵොට්ඨබ්බනිමිත්ත - ධම්මනිමිත්තනිකෙතවිසාරවීනිබන්ධා ඛො ගහපති, තථාගතස්ස පහීනා උච්ඡින්නමූලා තාලාවත්ථුකතා{1} අනභාවකතා ආයතිං අනුප්පාදධම්මා, තස්මා තථාගතො අනිකෙතසාරී’ති වුච්චති. එවං ඛො ගහපති, අනිකෙතසාරී හොති."
                    },
                    {
                        "type": "paragraph",
                        "text": "කථඤ්ච ගහපති, ගාමෙ **සන්ථවජාතො** හොති? ඉධ ගහපති, එකච්චො භික්ඛු ගිහීහි සංසට්ඨො විහරති: සහනන්දී සහසොකී, සුඛිතෙසු සුඛිතො, දුක්ඛිතෙසු දුක්ඛිතො, උප්පන්නෙසු කිච්චකරණීයෙසු අත්තනා වොයොගං ආපජ්ජති. එවං ඛො ගහපති! ගාමෙ සන්ථවජාතො හොති."
                    },
                    {
                        "type": "paragraph",
                        "text": "කථඤ්ච ගහපති, ගාමෙ න **සන්ථවජාතො** හොති? ඉධ ගහපති, එකච්චො භික්ඛු ගිහීහි අසංසට්ඨො විහරති: න සහනන්දී න සහසොකී, න සුඛිතෙසු සුඛිතො, න දුක්ඛිතෙසු දුක්ඛිතො, උප්පන්නෙසු කිච්චකරණීයෙසු න අත්තනා වොයොගං ආපජ්ජති. එවං ඛො ගහපති! ගාමෙ න සන්ථවජාතො හොති."
                    },
                    {
                        "type": "paragraph",
                        "text": "කථඤ්ච ගහපති, කාමෙහි **අරිත්තො** හොති? ඉධ ගහපති, එකච්චො භික්ඛු කාමෙසු අවීතරාගො හොති අවිගත{2} ඡන්දො අවිගත පෙමො අවිගතපිපාසො අවිගතපරීළාහො අවිගතතණ්හො. එවං ඛො ගහපති, කාමෙහි අරිත්තො හොති."
                    },
                    {
                        "type": "paragraph",
                        "text": "කථඤ්ච ගහපති, කාමෙහි **රිත්තො** හොති? ඉධ ගහපති, එකච්චො භික්ඛු කාමෙසු වීතරාගො හොති විගත{3}ඡන්දො විගතපෙමො විගතපිපාසො විගතපරිළාහො විගතතණ්හො. එවං ඛො ගහපති! කාමෙහි රිත්තො හොති."
                    },
                    {
                        "type": "paragraph",
                        "text": "කථඤ්ච ගහපති, **පුරෙක්ඛරානො** ති? ඉධ ගහපති, එකච්චස්ස භික්ඛුනො එවං හොති: ‘එවංරූපො සීයං අනාගතමද්ධාන’න්ති. තත්ථ නන්දිං සමන්නානෙති{4} ‘එවංවෙදනො සියං - එවං සඤ්ඤො සියං එවංසඞ්ඛාරො සියං - එවංවිඤ්ඤාණො සියං අනාගතමද්ධාන’න්ති තත්ථ නන්දිං සමන්නානෙති. එවං ඛො ගහපති, පුරෙක්ඛරානො හොති."
                    }
                ],
                "footnotes": [
                    {
                        "type": "footnote",
                        "text": "1. තාලවත්ථුකතා - ස."
                    },
                    {
                        "type": "footnote",
                        "text": "2. අවීත - ස්යා. මඡසං. PTS."
                    },
                    {
                        "type": "footnote",
                        "text": "3. වීත - ස්යා මඡසං. PTS."
                    },
                    {
                        "type": "footnote",
                        "text": "4. සමන්වාගමෙති - ස්යා. PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 274,
            "pali": {
                "entries": [
                    {
                        "type": "paragraph",
                        "text": "කථඤ්ච ගහපති, **අපුරෙක්ඛරානො** හොති? ඉධ ගහපති, එකච්චස්ස භික්ඛුනො එවං හොති: ‘එවංරූපො සියං අනාගතමද්ධාන’න්ති න තත්ථ නන්දිං සමන්නානෙති. ‘එවංවෙදනො සියං - එවංසඤ්ඤො සයං - එවංසඞ්ඛාරො සියං - එවංවිඤ්ඤාණො සියං අනාගතමද්ධාන’න්ති න තත්ථ නන්දිං සමන්නානෙති. එවං ඛො ගහපති, අපුරෙක්ඛරානො හොති."
                    },
                    {
                        "type": "paragraph",
                        "text": "කථඤ්ච ගහපති, කථං විග්ගය්හ ජනෙන කත්තා හොති? ඉධ ගහපති, එකච්චො භික්ඛු එවරූපං කථං කත්තා හොති: ‘න ත්වං ඉමං ධම්මවිනයං ආජානාසි -පෙ- නිබ්බෙඨෙහි වා සචෙ පහොසී’ති. එවං ඛො ගහපති, කථං විග්ගය්හ ජනෙන කත්තා හොති."
                    },
                    {
                        "type": "paragraph",
                        "text": "කථඤ්ච ගහපති, කථං න විග්ගය්හ ජනෙන කත්තා හොති? ඉධ ගහපති, එකච්චො භික්ඛු න එවරූපං කථං කත්තා හොති: ‘න ත්වං ඉමං ධම්මවිනයං ආජානාසි -පෙ- නිබ්බෙඨෙහි වා සචෙ පහොසී’ති. එවං ඛො ගහපති, කථං න විග්ගය්හ ජනෙන කත්තා හොති. ඉති ඛො ගහපති, යන්තං වුත්තං භගවතා **අට්ඨකවග්ගියෙ මාගන්දිය පඤ්හෙ**:"
                    },
                    {
                        "type": "gatha",
                        "text": "ඔකං පහාය අනිකෙතසාරී\nගාමෙ අකුබ්බං මුනි සන්ථවානි,\nකාමෙහි රිත්තො අපුරෙක්ඛරානො\nකථං න{2} විග්ගය්හ ජනෙන කයිරා”ති.",
                        "level": 2
                    },
                    {
                        "type": "paragraph",
                        "text": "ඉමස්ස ඛො ගහපති, භගවතා සංඛිත්තෙන භාසිතස්ස එවං විත්ථාරෙන අත්ථො දට්ඨබ්බො”ති.{a}"
                    },
                    {
                        "type": "gatha",
                        "text": "ඔකං පහාය අනිකෙතසාරී\nගාමෙ අකුබ්බං මුනි සන්ථවානි,\nකාමෙහි රිත්තො අපුරෙක්ඛරානො\nකථං න විග්ගය්හ ජනෙන කයිරා”ති.",
                        "level": 2
                    },
                    {
                        "type": "heading",
                        "text": "9 - 11",
                        "level": 1
                    },
                    {
                        "type": "gatha",
                        "text": "යෙහි විවිත්තො විචරෙය්ය ලොකෙ\nන තානි උග්ගය්හ වදෙය්ය{1} නාගො,\nඑලම්බුජං කණ්ටකං වාරිජං{2} යථා\nජලෙන පඞ්කෙන ච නූපලිත්තං.\nඑවං මුනී සන්තිවාදො අගිද්ධො\nකාමෙ ච ලොකෙ ච අනූපලිත්තො.",
                        "level": 2
                    },
                    {
                        "type": "paragraph",
                        "text": "**යෙහි විවිත්තො විචරෙය්ය ලොකෙ**ති - ‘ යෙහී’ති යෙහි දිට්ඨිගතෙහි; **විවිත්තො**ති කායදුච්චරිතෙන රිත්තො විවිත්තො පවිවිත්තො; වචීදුච්චරිතෙන - මනො දුච්චරිතෙන - රාගෙන -පෙ- සබ්බාකුසඩලාභිඞ්ඛාරෙහි රිත්තො විවිත්තො පවිවිත්තො; **විචරෙය්යා**ති විචරෙය්ය විහරෙය්ය ඉරීයෙය්ය වත්තෙය්ය පාලෙය්ය යපෙය්ය යාපෙය්ය; **ලොකෙ**ති මනුස්සලොකෙ -පෙ- ආයතනලොකෙති ‘යෙහි විවිත්තො විචරෙය්ය ලොකො.’"
                    }
                ],
                "footnotes": [
                    {
                        "type": "footnote",
                        "text": "a. ඛන්ධසංයුත්ත - නකුලපිතුවග්ග."
                    },
                    {
                        "type": "footnote",
                        "text": "1. චරෙය්ය - මනුප."
                    },
                    {
                        "type": "footnote",
                        "text": "2. කණ්ටකවාරිජං - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 276,
            "pali": {
                "entries": [
                    {
                        "type": "paragraph",
                        "text": "**න තානි උග්ගය්හ වදෙය්ය නාගො**ති - ‘ නාගො’ති ආගුං න කරොතීති නාගො, න ගච්ඡතීති නාගො, නාගච්ඡතීති නාගො, කථං ආගුං න කරොතීති නාගො? ආගු වුච්චන්ති පාපකා අකුසලා ධම්මා සඞ්කිලෙසිකා පොනොභවිකා සදරා{1} දුක්ඛවිපාකා ආයතිං ජාතිජරාමරණීයා."
                    },
                    {
                        "type": "gatha",
                        "text": "1. “ආගුං න කරොති කිඤ්චි ලොකෙ (සභියාති භගවා)\nසබ්බසඤ්ඤොගෙ විසජ්ජ බන්ධනානි,\nසබ්බත්ථ න සජ්ජති විමුත්තො\nනාගො තාදී පවුච්චතෙ{2}, තථත්තා.”{a}",
                        "level": 2
                    },
                    {
                        "type": "paragraph",
                        "text": "එවං ආගුං න කරොතීති නාගො. කථං න ගච්ඡතීති නාගො? න ඡන්දාගතිං ගච්ඡති, න දොසාගතිං ගච්ඡති, න මොහාගතිං ගච්ඡති, න භයාගතිං ගච්ඡති, න රාගවසෙන ගච්ඡති, න දොසවසෙන ගච්ඡති, න මොහවසෙන ගච්ඡති, න මානවසෙන ගච්ඡති, න දිට්ඨිවසෙන ගච්ඡති, න උද්ධච්චවසෙන ගච්ඡති, න විචිකිච්ඡාවසෙන ගච්ඡති, න අනුසයවසෙන ගච්ඡති. න වග්ගෙහි ධම්මෙහි යායති නීයති වුය්හති සංහරීයති. එවං න ගච්ඡතීති - නාගො. කථං නාගච්ඡතී ති නාගො? සොතාපත්තිමග්ගෙන යෙ කිලෙසා පහීනා, තෙ කිලෙසා න පුනෙති, න පච්චෙති, න පච්චාගච්ඡති.{3} සකදාගාමිමග්ගෙන - අනාගාමිමග්ගෙන - අරහත්තමග්ගෙන යෙ කිලෙසා පහීනා, තෙ කිලෙසෙ න පුනෙති, න පච්ඡෙති, න පච්චාගච්ඡති, එවං නාගච්ඡතීති - නාගො."
                    },
                    {
                        "type": "paragraph",
                        "text": "**න තානි උග්ගය්හ වදෙය්ය නාගො**ති - නාගො න තානි දිට්ඨිගතානි ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා වදෙය්ය කථෙය්ය භණෙය්ය දීපයෙය්ය වොහරෙය්ය, ‘සස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං, මොඝමඤ්ඤ’න්ති වදෙය්ය කථෙය්ය භණෙය්ය දීපයෙය්ය වොහරෙය්යාති - ‘න තානි උග්ගය්හ වදෙය්ය නාගො.’"
                    },
                    {
                        "type": "paragraph",
                        "text": "**එලම්බුජං කණ්ටකං වාරිජං යථා ජලෙන පඞ්කෙන ච නූපලිත්ත**න්ති ‘එලං’ වුච්චති උදකං. ‘**අම්බුජං’** වුච්චති පදුමං, ‘**කණ්ටකො’** වුච්චති ඛරදණ්ඩො. ‘**වාරි’** වුච්චති උදකං. ‘**වාරිජං’** වුච්චති පදුමං වාරිසම්භවං. ‘**ජලං’** වුච්චති උදකං. ‘**පඞ්කො’** වුච්චති කද්දමො. යථා පදුමං වාරිජං වාරිසම්භවං ජලෙන ච පඞ්කෙන ච න ලිප්පති, න සංලිප්පති{4} නූපලිප්පති, අලිත්තං අසංලිත්තං, අනුපලිත්තන්ති - “එලම්බුජං කණ්ටකං වාරිජං යථා ජලෙන පඞ්කෙන ච නූපලිත්තං.”"
                    }
                ],
                "footnotes": [
                    {
                        "type": "footnote",
                        "text": "1. සද්දරා - ස."
                    },
                    {
                        "type": "footnote",
                        "text": "2. වුච්චතෙ - ස්යා, PTS"
                    },
                    {
                        "type": "footnote",
                        "text": "3. කිලෙසා පුනෙන්ති, න පච්චෙන්ති, න පච්චාගච්ඡන්ති - මු. I."
                    },
                    {
                        "type": "footnote",
                        "text": "4. උපලිම්පති - මු. II. සංලිම්පති - ස."
                    },
                    {
                        "type": "footnote",
                        "text": "a. සුත්තනිපාත - සභියසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 278,
            "pali": {
                "entries": [
                    {
                        "type": "paragraph",
                        "text": "**එවං මුනී සන්තිවාදො අගිද්ධො කාමෙ ච ලොකෙ ච අනූපලිත්තො**ති ‘එව’න්ති ඔපම්මසම්පටිපාදනං; **මුනී**ති මොනං වුච්චති ඤාණං -පෙ- සඞ්ගජාලමතිච්ච සො මුනි. **සන්තිවාදො**ති සන්තිවාදො මුනි තාණවාදො ලෙනවාදො සරණවාදො අභයවාදො අච්චුතවාදො අමතවාදො නිබ්බානවාදොති - එවං මුනී සන්තිවාදො. **අගිද්ධොති** ගෙධො වුච්චති තණ්හා: යො රාගො සාරාගො -පෙ- අභිජ්ඣා ලොභො අකුසලමූලං; යස්ස සො ගෙධො පහීනො සමුච්ඡින්නො වූපසන්තො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪො, සො වුච්චති අගිද්ධො. සො රූපෙ අගිද්ධො; සද්දෙ - ගන්ධෙ - රසෙ - ඵොට්ඨබ්බෙ - කුලෙ - ගණෙ - ආවාසෙ - ලාභෙ - යසෙ{1} පසංසාය - සුඛෙ - චීවරෙ - පිණ්ඩපාතෙ - සෙනාසනගිලානපච්චයභෙසජ්ජපරික්ඛාරෙ - කාමධාතුයා - රූපධාතුයා - අරූපධතුයා - කාමභවෙ - රූපභවෙ - අරූපභවෙ - නෙවසඤ්ඤානාසඤ්ඤාභවෙ - එකවොකාරභවෙ - චතුවොකාරභවෙ පඤ්චවොකාරභවෙ අතීතෙ - අනාගතෙ - පච්චුප්පන්නෙ - දිට්ඨසුතමුතවිඤ්ඤාතබ්බෙසු ධම්මෙසු අගිද්ධො අගථිතො අමුච්ඡිතො අනජ්ඣොපන්නො{2} වීතගෙධො විගතගෙධො චත්තගෙධො වන්තගෙධො මුත්තගෙධො පටිනිස්සට්ඨගෙධො වීතරාගො විගතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො නිච්ඡාතො නිබ්බුතො සීතීභූතො සුඛපටිසංවෙදී බ්රහ්මභූතෙන අත්තනා විහරතීති - එවං මුනී සන්තිවාදො අගිද්ධො."
                    },
                    {
                        "type": "paragraph",
                        "text": "**කාමෙ ච ලොකෙ ච අනූපලිත්තො**ති - ‘කාමා’ති උද්දානතො ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා;"
                    },
                    {
                        "type": "paragraph",
                        "text": "**ලොකෙ**ති අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ; ‘ලෙපා’ති ද්වෙ ලෙපා: තණ්හාලෙපො ච දිට්ඨිලෙපො ච -පෙ-"
                    },
                    {
                        "type": "paragraph",
                        "text": "අයං තණ්හාලෙපො -පෙ- අයං දිට්ඨිලෙපො. මුනි තණ්හාලෙපං පහාය දිට්ඨිලෙපං පටිනිස්සජිත්වා කාමෙ ච ලොකෙ ච න ලිප්පති, න පලිප්පති, න උපලිප්පති. අලිත්තො අසංලිත්තො අනුපලිත්තො නික්ඛන්තො නිස්සටො{3} විප්පමුත්තො විසඤ්ඤුත්තො විමරියාදීකතෙන චෙතසා විහරතීති - එවං මුනී සන්තිවාදො අගිද්ධො කාමෙ ච ලොකෙ ච අනූපලිත්තො.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යෙහි විවිත්තො විචරෙය්ය ලොකෙ\nන තානි උග්ගය්හ වදෙය්ය නාගො,\nඑලම්බුජං කණ්ටකං වාරිජං යථා\nජලෙන පඞ්කෙන ච නූපලිත්තං.\nඑවං මුනී සන්තිවාදො අගිද්ධො\nකාමෙ ච ලොකෙ ච අනූපලිත්තො”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. යසො - මු. II."
                    },
                    {
                        "type": "footnote",
                        "text": "2. අනජ්ඣාපන්නො - මු. II."
                    },
                    {
                        "type": "footnote",
                        "text": "3. නිස්සතො - ස"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 280,
            "pali": {
                "entries": [
                    {
                        "type": "heading",
                        "text": "9 - 12",
                        "level": 1
                    },
                    {
                        "type": "gatha",
                        "text": "න වෙදගු දිට්ඨියා න මුතියා\nස මානමෙති න හි තම්මයො{1} සො,\nන කම්මුනා{2} නොපි සුතෙන නෙය්යො\nඅනූපනීතො ස{3} නිවෙසනෙසු.",
                        "level": 2
                    },
                    {
                        "type": "paragraph",
                        "text": "**න වෙදගු දිට්ඨියා න මුතියා ස මානමෙතී**ති - ‘නා’ති පටික්ඛෙපො. **වෙදගූ**ති ‘වෙදං’ වුච්චති චතුසු මග්ගෙසු ඤණං, පඤ්ඤා පඤ්ඤින්ද්රියං පඤ්ඤාබලං ධම්මවිචයසම්බොජ්ඣඞ්ගො වීමංසා විපස්සනා සම්මා දිට්ඨි. තෙහි වෙදෙහි ජාතිජරාමරණස්ස අන්තගතො අන්තප්පත්තො කොටිගතො කොටිප්පත්තො පරියන්තගතො පරියන්තප්පත්තො වොසානගතො වොසානප්පත්තො තාණගතො තාණප්පත්තො ලෙනගතො ලෙනප්පත්තො සරණගතො සරණප්පත්තො අභයගතො අභයප්පත්තො අච්චුතගතො අච්චුතප්පත්තො අමතගතො අමතප්පත්තො නිබ්බානගතො නිබ්බානප්පත්තො වෙදානං වා අන්තං ගතොති **වෙදගූ**. වෙදෙහි වා අන්තං ගතොති වෙදගූ. සත්තන්නං ධම්මානං විදිතත්තා වෙදගූ: සක්කායදිට්ඨි විදිතා හොති, විචිකිච්ඡා විදිතා හොති, සීලබ්බතපරාමාසො විදිතො හොති, රාගො විදිතො හොති, දොසො විදිතො හොති, මොහො විදිතො හොති, මානො විදිතො හොති, විදිතා’ස්ස හොන්ති පාපකා අකුසලා ධම්මා සංකිලෙසිකා පොනොභවිකා සදරා{4} දුක්ඛවිපාකා ආයතිං ජාතිජරාමරණීයා."
                    },
                    {
                        "type": "gatha",
                        "text": "1. “වෙදානි විචෙය්ය කෙවලානි (සභියාති භගවා)\nසමණානං යානි’ධත්ථි{5} බ්රාහ්මණානං,\nසබ්බ{6} වෙදනාසු වීතරාගො\nසබ්බ{7} වෙදමතිච්ච වෙදගූ සො”ති{a}",
                        "level": 2
                    },
                    {
                        "type": "paragraph",
                        "text": "**න දිට්ඨියා**ති - තස්ස ද්වාසට්ඨි දිට්ඨිගතානි පහීනානි සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි. සො දිට්ඨියා න යායති, න නීයති, න වුය්හති, න සංහරීයති, නපි තං දිට්ඨිගතං සාරතො පච්චෙති. න පච්චාගච්ඡතීති - න වෙදගූ දිට්ඨියා."
                    },
                    {
                        "type": "paragraph",
                        "text": "**න මුතියා ස මානමෙතී**ති - මුතරූපෙන වා පරතොඝොසෙන වා මහාජනසම්මුතියා වා මානං නෙති, න උපෙති, න උපගච්ඡති, න ගණ්හාති, න පරාමසති, නාභිනිවිසතීති - ‘න වෙදගූ දිට්ඨියා න මුතියා ‘ස මානමෙති’."
                    },
                    {
                        "type": "paragraph",
                        "text": "**න හි තම්මයො සො**ති - න තණ්හාවසෙන න දිට්ඨිවසෙන තම්මයො හොති තප්පරමො තප්පරායණො; යතො තණ්හා ච දිට්ඨි ච මානො ච අස්ස පහීනා හොන්ති උච්ඡින්නමූලා තාලාවත්ථුකතා{8} අනභාවකතා ආයතිං අනුප්පාදධම්මා, එත්තාවතා න තම්මයො හොති, න තප්පරමො, න තප්පරායණොති - න හි තම්මයො සො’."
                    }
                ],
                "footnotes": [
                    {
                        "type": "footnote",
                        "text": "1. කම්මයො - මනුප."
                    },
                    {
                        "type": "footnote",
                        "text": "2. කම්මනා - ස"
                    },
                    {
                        "type": "footnote",
                        "text": "3. සො - සු."
                    },
                    {
                        "type": "footnote",
                        "text": "4. සද්දාරා - ස."
                    },
                    {
                        "type": "footnote",
                        "text": "5. යානීපත්ථි - මඡසං. PTS."
                    },
                    {
                        "type": "footnote",
                        "text": "6. සබ්බාසු - සු."
                    },
                    {
                        "type": "footnote",
                        "text": "7. සබ්බං - සු."
                    },
                    {
                        "type": "footnote",
                        "text": "8. තාලවත්ථුකතා - ස."
                    },
                    {
                        "type": "footnote",
                        "text": "a. සුත්තනිපාත සභියසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 282,
            "pali": {
                "entries": [
                    {
                        "type": "paragraph",
                        "text": "**න කම්මුනා නො’පි සුතෙන නෙය්යො**ති - ‘න කම්මුනා’ති පුඤ්ඤාභිසඞ්ඛාරෙන වා අපුඤ්ඤාභිඞ්ඛාරෙන වා ආනෙඤ්ජාභිසඞ්ඛාරෙන වා න යායති, න නීයති, න වුය්හති, න සංහරීයතීති - න කම්මුනා; **නොපි සුතෙන නෙය්යො**ති සුතසුද්ධියා වා පරතොඝොසෙන වා මහාජනසම්මුතියා වා න යායති, න නීයති, න වුය්හති, න සංහරීයතීති - න කම්මුනා නොපි සුතෙන නෙය්යො."
                    },
                    {
                        "type": "paragraph",
                        "text": "**අනූපනීතො ස නිවෙසනෙසූ**ති - ‘උපයා’ති ද්වෙ උපයා: තණ්හාඋපයො ච දිට්ඨිඋපයො ච -පෙ-"
                    },
                    {
                        "type": "paragraph",
                        "text": "අයං තණ්හාඋපයො -පෙ- අයං දිට්ඨිඋපයො. තස්ස තණ්හාඋපයො පහීනො, දිට්ඨිඋපයො පටිනිස්සට්ඨො; තණ්හූපයස්ස පහීනත්තා දිට්ඨූපයස්ස පටිනිස්සට්ඨත්තා සො නිවෙසනෙසු අනූපනීතො අනුපලිත්තො අනුපගතො අනජ්ඣොසිතො{1} අනධිමුත්තො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති අනූපනීතො ස නිවෙසනෙසු.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "න වෙදගු දිට්ඨියා න මුතියා\nස මානමෙති න හි තම්මයො සො,\nන කම්මුනා නොපි සුතෙන නෙය්යො\nඅනූපනීතො ස නිවෙසනෙසූ”ති.",
                        "level": 2
                    },
                    {
                        "type": "heading",
                        "text": "9 - 13",
                        "level": 1
                    },
                    {
                        "type": "gatha",
                        "text": "සඤ්ඤාවිරත්තස්ස න සන්ති ගන්ථා{2}\nපඤ්ඤාවිමුත්තස්ස න සන්ති මොහා,\nසඤ්ඤං ච දිට්ඨිං ච යෙ අග්ගහෙසුං\nතෙ ඝට්ටයන්තා{3} විචරන්ති{4} ලොකෙ.",
                        "level": 2
                    },
                    {
                        "type": "paragraph",
                        "text": "**සඤ්ඤාවිරත්තස්ස න සන්ති ගන්ථා**ති - යො සමථපුබ්බඞ්ගමං අරියමග්ගං{5} භාවෙති, තස්ස ආදිතො උපාදාය ගන්ථා වික්ඛම්භීතා හොන්ති, අරහත්තෙ පත්තෙ{6} අරහතො ගන්ථා ච මොහා ච නීවරණා ච, කාමසඤ්ඤා ව්යාපාදසඤ්ඤා විහිංසාසඤ්ඤා දිට්ඨිසඤ්ඤා ච පහීනා හොන්ති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මාති - ‘සඤ්ඤාවිරත්තස්ස න සන්ති ගන්ථා.’"
                    },
                    {
                        "type": "paragraph",
                        "text": "**පඤ්ඤාවිමුත්තස්ස න සන්ති මොහා** - යො විපස්සනාපුබ්බඞ්ගමං අරියමග්ගං භාවෙති, තස්සාදිතො උපාදාය මොහා වික්ඛම්භිතා හොන්ති, අරහත්තෙ පත්තෙ{6} අරහතො මොහා ච ගන්ථා ච නීවරණා ච කාමසඤ්ඤා ව්යාපාදසඤ්ඤා විහිංසාසඤ්ඤා දිට්ඨිසඤ්ඤා ච පහීනා හොන්ති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මාති - ‘පඤ්ඤාවිමුත්තස්ස න සන්ති මොහා.’"
                    }
                ],
                "footnotes": [
                    {
                        "type": "footnote",
                        "text": "1. අනජ්ඣෙසිතො - සීමු. II."
                    },
                    {
                        "type": "footnote",
                        "text": "2. ගන්ධා - මනුප."
                    },
                    {
                        "type": "footnote",
                        "text": "3. ඝට්ටමානාසීමු. II. මඡසං."
                    },
                    {
                        "type": "footnote",
                        "text": "4. විවදන්ති - කත්ථචි."
                    },
                    {
                        "type": "footnote",
                        "text": "5. අරියධම්මං - සීමු. II."
                    },
                    {
                        "type": "footnote",
                        "text": "6. අරහත්තප්පත්තෙ - සීමු. II. ස්යා. PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 284,
            "pali": {
                "entries": [
                    {
                        "type": "paragraph",
                        "text": "**සඤ්ඤං ච දිට්ඨිං ච යෙ අග්ගහෙසුං තෙ ඝට්ටයන්තා විචරන්ති ලොකෙ**ති යෙ සඤ්ඤං ගණ්හන්ති කාමසඤ්ඤං ව්යාපාදසඤ්ඤං විහිංසාසඤ්ඤං, තෙ සඤ්ඤාවසෙන ඝට්ටෙන්ති සංඝට්ටෙන්ති. රාජානොපි රාජූහි විවදන්ති. ඛත්තියාපි ඛත්තියෙහි විවදන්ති. බ්රාහ්මණාපි බ්රාහ්මණෙහි විවදන්ති. ගහපතිකාපි ගහපතීහි විවදන්ති, මාතාපි පුත්තෙන විවදති. පුත්තොපි මාතරා විවදති. පිතාපි පුත්තෙන විවදති. පුත්තොපි පිතරා විවදති. භාතාපි භාතරා විවදති. භගිනීපි භගිනියා විවදති. භාතාපි භගිනියා විවදති. භගිනීපි භාතරා විවදති. සහායොපි සහායෙන විවදති. තෙ තත්ථ කලහවිග්ගහවිවාදමාපන්නා අඤ්ඤමඤ්ඤං පාණීහිපි උපක්කමන්ති. ලෙඩ්ඩුහිපි උපක්කමන්ති. දණ්ඩෙහිපි උපක්කමන්ති. සත්ථෙහිපි උපක්කමන්ති. තෙ තත්ථ මරණම්පි නිගච්ඡන්ති. මරණමත්තම්පි දුක්ඛං. යෙ දිට්ඨිං ගණ්හන්ති ‘සස්සතො ලොකො’ති වා -පෙ- නෙව හොති න න හොති තථාගතො පරම්මරණා’ති වා, තෙ දිට්ඨිවසෙන ඝට්ටෙන්ති සංඝට්ටෙන්ති. සත්ථාරතො සත්ථාරං ඝට්ටෙන්ති. ධම්මක්ඛානතො ධම්මක්ඛානං ඝට්ටෙන්ති. ගණතො ගණං ඝට්ටෙන්ති. දිට්ඨියා දිට්ඨිං ඝට්ටෙන්ති. පටිපදාය පටිපදං ඝට්ටෙන්ති. මග්ගතො මග්ගං ඝට්ටෙන්ති. අථවා, තෙ විවදන්ති. කලහං කරොන්ති. භණ්ඩනං කරොන්ති. විග්ගහං කරොන්ති විවාදං කරොන්ති. මෙධගං කරොන්ති: ‘න ත්වං ඉමං ධම්මවිනයං ආජානාසි -පෙ- නිබ්බෙඨෙහි{1} වා සචෙ පහොසී’ ති. තෙසං අභිසඞ්ඛාරා අප්පහීනා, අභිසඞ්ඛාරානං අප්පහීනත්තා ගතියා ඝට්ටෙන්ති. නිරයෙ ඝට්ටෙන්ති, තිරච්ඡානයොනියා ඝට්ටෙන්ති. පෙත්තිවිසයෙ ඝට්ටෙන්ති. මනුස්සලොකෙ ඝට්ටෙන්ති. දෙවලොකෙ ඝට්ටෙන්ති. ගතියා ගතිං උපපත්තියා උපපත්තිං පටිසන්ධියා පටිසන්ධිං භවෙන භවං සංසාරෙන සංසාරං වට්ටෙන වට්ටං ඝට්ටෙන්ති සංඝට්ටෙන්ති. ඝට්ටෙන්තා{2}, චරන්ති{3}, විචරන්ති විහරන්ති ඉරීයන්ති වත්තෙන්ති පාලෙන්ති යපෙන්ති යාපෙන්ති. **ලොකෙ**ති අපායලොකෙ -පෙ- ආයතනලොකෙති - ‘සඤ්ඤඤ්ච දිට්ඨිඤ්ච යෙ අග්ගහෙසුං තෙ ඝට්ටයන්තා විචරන්ති ලොකෙ.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සඤ්ඤාවිරත්තස්ස න සන්ති ගන්ථා\nපඤ්ඤාවිමුත්තස්ස න සන්ති මොහා,\nසඤ්ඤං ච දිට්ඨිං ච යෙ අග්ගහෙසුං\nතෙ ඝම්මයන්තා{3} විචරන්ති ලොකෙ”ති.",
                        "level": 2
                    },
                    {
                        "type": "centered",
                        "text": "මාගන්දියසුත්තනිද්දෙසො නවමො.",
                        "level": 1
                    },
                    {
                        "type": "centered",
                        "text": "10",
                        "level": 2
                    },
                    {
                        "type": "heading",
                        "text": "පුරාභෙදසුත්තනිද්දෙසො",
                        "level": 2
                    },
                    {
                        "type": "unindented",
                        "text": "අථ පුරාභෙදසුත්තනිද්දෙසො වුච්චති:"
                    },
                    {
                        "type": "heading",
                        "text": "10 - 1",
                        "level": 1
                    },
                    {
                        "type": "gatha",
                        "text": "කථංදස්සී කථංසීලො උපසන්තොති වුච්චති,\nතං මෙ ගොතම පබ්රූහි පුච්ඡිතො උත්තමං නරං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. නිබ්බෙධෙහි - PTS."
                    },
                    {
                        "type": "footnote",
                        "text": "2. ඝට්ටෙන්තාති පදං - සීමු. II. මඡසං. පොත්ථකෙසු න දිස්සති."
                    },
                    {
                        "type": "footnote",
                        "text": "3. වදන්ති - සීමු. II. මඡසං."
                    },
                    {
                        "type": "footnote",
                        "text": "4. ඝට්ටමානා - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 286,
            "pali": {
                "entries": [
                    {
                        "type": "paragraph",
                        "text": "**කථංදස්සී කථංසීලො උපසන්තොති වුච්චතී**ති - ‘කථංදස්සී’ති කීදිසෙන දස්සනෙන සමන්නාගතො කිංසණ්ඨිතෙන කිම්පකාරෙන කිංපටිභාගෙනාති කථංදස්සී; **කථංසීලො**ති කීදිසෙන සීලෙන සමන්නාගතො කිංසණ්ඨිතෙන කිම්පකාරෙන කිම්පටිභාගෙනාති කථංදස්සී කථංසීලො.’"
                    },
                    {
                        "type": "paragraph",
                        "text": "**උපසන්තොති වුච්චතී**ති - සන්තො උපසන්තො වූපසන්තො නිච්ඡාතො නිබ්බුතො පටිප්පස්සද්ධොති වුච්චති පවුච්චති කථියති භණීයති දීපියති වොහරීයති; ‘කථංදස්සී’ති අධිපඤ්ඤං වුච්චති; ‘කථං සීලො’ති අධිසීලං පුච්ඡති ‘උපසන්තො’ති අධිචිත්තං පුච්ඡතීති - ‘කථංදස්සී කථංසීලො උපසන්තොති වුච්චති.’"
                    },
                    {
                        "type": "paragraph",
                        "text": "තං මෙ ගොතම පබ්රූහීති - ‘තන්ති’ යං පුච්ඡාමි යං යාචාමි යං අජ්ඣෙසාමි යං පසාදෙමි; **ගොතමා**ති සො නිම්මිතො බුද්ධං භගවන්තං ගොත්තෙන ආලපති; **පබ්රූහී**ති බ්රූහි ආචික්ඛ දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහීති - ‘තං මෙ ගොතම පබ්රූහි.’"
                    },
                    {
                        "type": "paragraph",
                        "text": "**පුච්ඡිතො උත්තමං නර**න්ති - ‘පුච්ඡිතො’ති පුට්ඨො පුච්ඡිතො යාචිතො අජ්ඣෙසිතො පසාදිතො; **උත්තමං නර**න්ති අග්ගං සෙට්ඨං විසෙට්ඨං පාමොක්ඛං උත්තමං පවරං නරන්ති - ‘පුච්ඡිතො උත්තමං නරං.’"
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“කථංදස්සී කථංසීලො උපසන්තොති වුච්චති,\nතං මෙ ගොතම පබ්රූහි පුච්ඡිතො උත්තමං නර”න්ති.",
                        "level": 1
                    },
                    {
                        "type": "heading",
                        "text": "10 - 2",
                        "level": 1
                    },
                    {
                        "type": "gatha",
                        "text": "වීතතණ්හො පුරා භෙදා (ඉති{1} භගවා) පුබ්බමන්තමනිස්සිතො,\nවෙමජ්ඣෙනූපසංඛෙය්යො තස්ස නත්ථි පුරෙක්ඛතං.",
                        "level": 1
                    },
                    {
                        "type": "paragraph",
                        "text": "**වීතතණ්හො පුරා භෙදා**ති - පුරා කායස්ස භෙදා පුරා අත්තභාවස්ස භෙදා පුරා කලෙබරස්ස නික්ඛෙපා පුරා ජීවිතින්ද්රියස්ස උපච්ඡෙදා, වීතතණ්හො විගතතණ්හො චත්තතණ්හො වන්තතණ්හො මුත්තතණ්හො පහීනතණ්හො පටිනිස්සට්ඨතණ්හො වීතරාගො විගතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො, නිච්ඡාතො නිබ්බුතො සීතීභූතො සුඛපටිසංවෙදී බ්රහ්මභූතෙන අත්තනා විහරති."
                    }
                ],
                "footnotes": [
                    {
                        "type": "footnote",
                        "text": "1. පුරා භෙදාති - ස්යා. PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 288,
            "pali": {
                "entries": [
                    {
                        "type": "paragraph",
                        "text": "**භගවා**ති ගාරවාධිවචනං; අපිච, භග්ගරාගොති භගවා; භග්ගදොසොති භගවා; භග්ගමොහොති භගවා; භග්ගදිට්ඨීති භගවා; භග්ගමානොති භගවා; භග්ගකණ්ටකොති{1} භගවා; භග්ගකිලෙසොති භගවා; භජි විභජි පටිවිභජි ධම්මරතනන්ති භගවා; භවානං අන්තකරොති භගවා; භාවිතකායො භාවිතසීලො භාවිතචිත්තො භාවිතපඤ්ඤොති භගවා; භජි වා භගවා අරඤ්ඤෙ වනපත්ථානි පන්තානි සෙනාසනානි අප්පසද්දානි අප්පනිග්ඝොසානි විජනවාතානි මනුස්සරාහසෙය්යානි පටිසල්ලානසාරුප්පානීති භගවා; භාගී වා භගවා චීවරපිණ්ඩපාතසෙනාසනගිලානපච්චයභෙසජ්ජපරික්ඛාරානන්ති භගවා; භාගී වා භගවා අත්ථරසස්ස ධම්මරසස්ස විමුත්තිරසස්ස අධිසීලස්ස අධිචිත්තස්ස අධිපඤ්ඤායාති භගවා; භාගී වා භගවා චතුන්නං ඣානානං චතුන්නං අප්පමඤ්ඤානං චතුන්නං අරූපසමාපත්තීනන්ති භගවා; භාගී වා භගවා අට්ඨන්නං විමොක්ඛානං අට්ඨන්නං අභිභායතනානං නවන්නං අනුපුබ්බවිහාරසමාපත්තීනන්ති භගවා; භාගී වා භගවා දසන්නං සඤ්ඤාභාවනානං දසන්නං කසිණසමාපත්තීනං ආනාපානසතිසමාධිස්ස අසුභසමාපත්තියාති භගවා; භාගී වා භගවා චතුන්නං සතිපට්ඨානානං චතුන්නං සම්මප්පධානානං චතුන්නං ඉද්ධිපාදානං පඤ්චන්නං ඉන්ද්රියානං පඤ්චන්නං බලානං සත්තන්නං බොජ්ඣඞ්ගානං අරියස්ස අට්ඨඞ්ගිකස්ස මග්ගස්සාති භගවා; භාගී වා භගවා දසන්නං තථාගතබලානං චතුන්නං වෙසාරජ්ජානං චතුන්නං පටිසම්භිදානං ඡන්නං අභිඤ්ඤානං ඡන්නං බුද්ධධම්මානන්ති භගවා; ‘භගවා’ති නෙතං නාමං මාතරා කතං, න පිතරා කතං, න භාතරා කතං, න භගිනියා කතං, න මිත්තාමච්චෙහි කතං, න ඤාතිසාලොහිතෙහි කතං, න සමණබ්රාහ්මණෙහි කතං, න දෙවතාහි කතං, විමොක්ඛන්තිකමෙතං බුද්ධානං භගවන්තානං බොධියා මූලෙ සහ සබ්බඤ්ඤුතඤාණස්ස පටිලාභා සච්ඡිකාපඤ්ඤත්ති යදිදං ‘භගවා’ති - ‘වීතතණ්හො පුරා භෙදා ඉති{2} භගවා,"
                    },
                    {
                        "type": "paragraph",
                        "text": "**පුබ්බමන්තමනිස්සිතො**ති - පුබ්බන්තො වුච්චති අතීතො අද්ධා; අතීතං අද්ධානං ආරබ්භ තණ්හා පහීනා හොති, දිට්ඨි පටිනිස්සට්ඨා; තණ්හාය පහීනත්තා දිට්ඨියා පටිනිස්සට්ඨත්තා එවම්පි පුබ්බමන්තමනිස්සිතො; අථවා, ‘එවංරූපො අහොසිං අතීතමද්ධානන්ති’ ‘තත්ථ නන්දිං න සමන්නානෙති ‘එවංවෙදනො අහොසිං, එවංසඤ්ඤො අහොසිං, එවංසඞ්ඛාරො අහොසිං, එවංවිඤ්ඤාණො අහොසිං අතීතමද්ධානන්ති’ නත්ථි නන්දිං න සමන්නානෙති ‘එවම්පි - ‘පුබ්බමන්තමනිස්සිතො’ අථවා, ‘ඉති මෙ චක්ඛු අහොසි අතීතමද්ධානං, ඉති රූපාති තත්ථ න ඡන්දරාගපටිබද්ධං හොති විඤ්ඤාණං, න ඡන්දරාගපටිබද්ධත්තා විඤ්ඤාණස්ස න තදභිනන්දති, න තදභිනන්දන්තො එවම්පි - ‘පුබ්බමන්තමනිස්සිතො’ ඉති මෙ සොතං අහොසි අතීතමද්ධානං, ඉති සද්දා’ති ඉති, මෙ ඝානං අහොසි අතීතමද්ධානං, ඉති ගන්ධා’ති, ඉති මෙ ජිව්හා අහොසි අතීතමද්ධානං, ඉති රසාති’, ‘ඉති මෙ කායො අහොසි අතීතමද්ධානං, ඉති ඵොට්ඨබ්බා’ති, ‘ඉති මෙ මනො අහොසි අතීතමද්ධානං, ඉති ධම්මා’ති තත්ථ න ඡන්දරාගපටිබද්ධං හොති විඤ්ඤාණං. න ඡන්දරාගපටිබද්ධත්තා විඤ්ඤාණස්ස න තදභිනන්දති, න තදභිනන්දන්තො එවම්පි - ‘පුබ්බමන්තමනිස්සිතො,’ ‘අථවා, යාන’ස්සු තානි{3} පුබ්බෙ මාතුගාමෙන සද්ධිං හසිතලපිතකීළිතානි, න තදස්සාදෙති, න තං නිකාමෙති; න ච තෙන විත්තිං ආපජ්ජති, එවම්පි ‘පුබ්බමන්තමනිස්සිතො.’"
                    }
                ],
                "footnotes": [
                    {
                        "type": "footnote",
                        "text": "1. තණ්හොති - මඡසං."
                    },
                    {
                        "type": "footnote",
                        "text": "2. භෙදාති - සීමු. I. මඡසං PTS"
                    },
                    {
                        "type": "footnote",
                        "text": "3. යානි තානි - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 290,
            "pali": {
                "entries": [
                    {
                        "type": "paragraph",
                        "text": "**වෙමජ්ඣෙනුපසංඛෙය්යො**ති - ‘වෙමජ්ඣං: වුච්චති පච්චුප්පන්නො අද්ධා, පච්චුප්පන්නං අද්ධානං ආරබ්භ තණ්හා පහීනා හොති, දිට්ඨි පටිනිස්සට්ඨා; තණ්හාය පහීනත්තා දිට්ඨියා පටිනිස්සට්ඨත්තා ‘රත්තො’ති නූපසංඛෙය්යො, ‘දුට්ඨො’ති නූපසංඛෙය්යො, ‘මූළ්හො’ති නූපසංඛෙය්යො, ‘විනිබද්ධො’ති නූපසංඛෙය්යො, ‘පරාමට්ඨො’ති නූපසංඛෙය්යො, ‘වික්ඛෙපගතො’ති නූපසංඛෙය්යො, ‘අනිට්ඨං ගතො’ ති නූපසංඛෙය්යො, ‘ථාමගතො’ති නූපසංඛෙය්යො: තෙ අභිසඞ්ඛාරා පහීනා, අභිසඞ්ඛාරානං පහීනත්තා ගතියා නූපසංඛෙය්යො: නෙරයිකොති වා තිරච්ඡානයොනිකොති වා පෙත්තිවිසයිකොති වා මනුස්සොති වා දෙවොති වා රූපීති වා අරූපීති වා සඤ්ඤීති වා අසඤ්ඤීති වා නෙවසඤ්ඤීනාසඤ්ඤීති වා; සො හෙතු නත්ථි, පච්චයො නත්ථි, කාරණං නත්ථි, යෙන සඞ්ඛං ගච්ඡෙය්යාති - ‘වෙමජ්ඣෙනුපසඞ්ඛෙය්යො.’"
                    },
                    {
                        "type": "paragraph",
                        "text": "**තස්ස නත්ථි පුරෙක්ඛත**න්ති - ‘තස්සා’ති අරහතො ඛීණාසවස්ස; **පුරක්ඛාරො**ති ද්වෙ පුරක්ඛාරා: තණ්හාපුරෙක්ඛාරො ච දිට්ඨිපුරෙක්ඛාරො ච, -පෙ- අයං තණ්හාපුරෙක්ඛාරො -පෙ- අයං දිට්ඨිපුරෙක්ඛාරො, තස්ස තණ්හාපුරෙක්ඛාරො පහීනො, දිට්ඨිපුරෙක්ඛාරො පටිනිස්සට්ඨො; තණ්හාපුරෙක්ඛාරස්ස පහීනත්තා දිට්ඨිපුරෙක්ඛාරස්ස පටිනිස්සට්ඨත්තා න තණ්හං වා දිට්ඨිං වා පුරතො කත්වා චරති, න තණ්හාධජො න තණ්හාකෙතු න තණ්හාධිපතෙය්යො, න දිට්ඨිධජො න දිට්ඨිකෙතු න දිට්ඨාධිපතෙය්යො, න තණ්හාය වා දිට්ඨියා වා පරිවාරිතො චරති; එවම්පි - ‘තස්ස නත්ථි පුරෙක්ඛතං.’ ‘අථවා, ‘එවංරූපො සියං අනාගතමද්ධාන’න්ති තත්ථ නන්දිං න සමන්නානෙති{1}; ‘එවංවෙදනො සියං - එවංසඤ්ඤො සියං- එවංසඞ්ඛරො සියං - එවංවිඤ්ඤාණො සියං ‘අනාගතමද්ධාන’න්ති තත්ථ නන්දිං න සමන්නානෙති:{1} එවම්පි - ‘තස්ස නත්ථි පුරෙක්ඛතං. ‘අථවා, ‘ඉති මෙ චක්ඛු{2} සියා අනාගතමද්ධානං, ඉති රූපා: ති අප්පටිලද්ධස්ස පටිලාභාය චිත්තං න පණිදහති; චෙතසො අප්පණිධානප්පච්චයා{3} න තදභිනන්දති, න තදභිනන්දන්තො එවම්පි - ‘තස්ස නත්ථි පුරෙක්ඛතං. ‘ඉති මෙ සොතං සියා අනාගතමද්ධානං, ඉති සද්දා’ති - ‘ඉති මෙ ඝානං සියා අනාගතමද්ධානං, ඉති ගන්ධා’ති - ‘ඉති මෙ ජිව්හා සියා අනාගතමද්ධානං, ඉති රසා’ති - ‘ඉති මෙ කායො සියා අනාගතමද්ධානං, ඉති ඵොට්ඨබ්බා’ති - ‘ඉති මෙ මනො සියා අනාගතමද්ධානං, ඉති ධම්මා’ති අප්පටිලද්ධස්ස පටිලාභාය චිත්තං න පණිදහති; චෙතසො අප්පණිධානප්පච්චයා න තදභිනන්දති; න තදභිනන්දන්තො; එවම්පි - ‘තස්ස නත්ථි පුරෙක්ඛතං. ‘අථවා ‘ඉමිනාහං සීලෙන වා වතෙන{4} වා තපෙන වා බ්රහ්මචරියෙන වා දෙවො වා භවිස්සාමි දෙවඤ්ඤතරො වා’ති අප්පටිලද්ධස්ස පටිලාභාය චිත්තං න පණිදහති; චෙතසො අප්පණිධානප්පච්චයා න තදභිනන්දති, න තදභිනන්දන්තො එවම්පි - ‘තස්ස නත්ථි පුරෙක්ඛතං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“වීතතණ්හො පුරාභෙදා (ඉති භගවා) පුබ්බමන්තමනිස්සිතො,\nවෙමජ්ඣෙනුපසංඛෙය්යො තස්ස නත්ථි පුරෙක්ඛත”න්ති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. සමන්වාගමෙති - PTS ස්යා."
                    },
                    {
                        "type": "footnote",
                        "text": "2. චක්ඛුං - සීමු. II."
                    },
                    {
                        "type": "footnote",
                        "text": "3. අපණිධානපච්චයා - ස"
                    },
                    {
                        "type": "footnote",
                        "text": "4. වත්තෙන - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 292,
            "pali": {
                "entries": [
                    {
                        "type": "heading",
                        "text": "10 - 3",
                        "level": 1
                    },
                    {
                        "type": "gatha",
                        "text": "අක්කොධනො අසන්තාසී{1} අවිකත්ථි අකුක්කුචො{2}\nමන්තභාණී අනුද්ධතො ස වෙ වාචායතො මුනි.",
                        "level": 1
                    },
                    {
                        "type": "paragraph",
                        "text": "**අක්කොධනො අසන්තාසී**ති - ‘අක්කොධනො’ති හි ඛො{3} වුත්තං, අපිච, කොධො තාව වත්තබ්බො - දසහාකාරෙහි කොධො ජායති ‘අනත්ථං මෙ අචරී’ති කොධො ජායති. ‘අනත්ථම්මෙ චරතී’ති කොධො ජායති. ‘අනත්ථම්මෙ චරිස්සතී’ති කොධො ජායති. ‘පියස්ස මෙ මනාපස්ස අනත්ථං අචරි, අනත්ථං චරති, අනත්ථං චරිස්සතී’ති කොධො ජායති, ‘අප්පියස්ස මෙ අමනාපස්ස අත්ථං අචරි, අත්ථං චරති, අත්ථං චරිස්සතී’ති කොධො ජායති. අට්ඨානෙ වා පන කොධො ජායති. යො එවරූපො චිත්තස්ස ආඝාතො පටිඝාතො පටිඝං පටිවිරොධො කොපො පකොපො සම්පකොපො දොසො පදොසො සම්පදොසො චිත්තස්ස ව්යාපත්ති මනොපදොසො කොධො කුජ්ඣනා කුජ්ඣිතත්තං දොසො දුස්සනා දුස්සිතත්තං ව්යාපත්ති ව්යාපජ්ජනා ව්යාපජ්ජිතත්තං විරොධො පටිවිරොධො චණ්ඩික්කං අසුරොපො{4} අනත්තමනතා චිත්තස්ස; අයං වුච්චති කොධො."
                    },
                    {
                        "type": "paragraph",
                        "text": "අපිච, කොධස්ස අධිමත්තපරිත්තතා වෙදිතබ්බා: අත්ථි කඤ්චි කාලං{5} කොධො චිත්තාවිලකරණමත්තො හොති, න ච තාව මුඛකුලානවිකුලානො හොති; අත්ථි කඤ්චි කාලං කොධො මුඛකුලානවිකුලානමත්තො හොති, න ච තාව හනුසඤ්චොපනො හොති; අත්ථි කඤ්චි කාලං කොධො හනුසඤ්චොපනමත්තො හොති, න ච තාව ඵරුසවාචානිච්ඡාරණො හොති; අත්ථි කඤ්චි කාලං කොධො ඵරුසවාචානිච්ඡාරණමත්තො හොති, න ච තාව දිසාවිදිසානුවිලොකනො හොති; අත්ථි කඤ්චි කාලං කොධො දිසාවිදිසානුවිලොකනමත්තො හොති, න ච තාව දණ්ඩසත්ථපරාමසනො හොති; අත්ථි කඤ්චි කාලං කොධො දණ්ඩසත්ථපරාමසනමත්තො හොති, න ච තාව දණ්ඩසත්ථඅබ්භුක්කිරණො හොති; අත්ථි කඤ්චි කාලං කොධො දණ්ඩසත්ථඅබ්භුක්කිරණමත්තො හොති, න ච තාව දණ්ඩසත්ථඅභිනිපාතනො හොති; අත්ථි කඤ්චි කාලං කොධො දණ්ඩසත්ථඅභිනිපාතනමත්තො හොති, න ච තාව ඡින්නවිඡින්නකරණො{6} හොති, අත්ථි කඤ්චි කාලං කොධො ඡින්නවිඡින්නකරණමත්තො හොති, න ච තාව සම්භඤ්ජනපළිභඤ්ජනො හොති; අත්ථි කඤ්චි කාලං කොධො සම්භඤ්ජනපළිභඤ්ජනමත්තො හොති, න ච තාව අඞ්ගමඞ්ගාපකඩ්ඪනො හොති; අත්ථි කඤ්චි කාලං කොධො අඞ්ගමඞ්ගාපකඩ්ඪනමත්තො හොති, න ච තාව ජීවිතා වොරොපණො{7} හොති; අත්ථි කඤ්චි කාලං කොධො ජීවිතා වොරොපණමත්තො හොති, න ච තාව සබ්බචාගපරිච්චාගාය සණ්ඨිතො හොති, යතො කොධො පරපුග්ගලං ඝාතෙත්වා අත්තානං ඝාතෙති, එත්තාවතා කොධො පරමුස්සදගතො පරමවෙපුල්ලප්පත්තො හොති."
                    }
                ],
                "footnotes": [
                    {
                        "type": "footnote",
                        "text": "1. අසන්තාපි - මනුප."
                    },
                    {
                        "type": "footnote",
                        "text": "2. අකුක්කුච්චො - සීමු. II."
                    },
                    {
                        "type": "footnote",
                        "text": "3. යං හි ඛො - මඡසං."
                    },
                    {
                        "type": "footnote",
                        "text": "4. අස්සුරොපො - සීමු. II."
                    },
                    {
                        "type": "footnote",
                        "text": "5. කිඤ්චාකාලං - ස"
                    },
                    {
                        "type": "footnote",
                        "text": "6. ඡිද්දවිඡිද්දකරණො - ස. PTS ඡින්නාවිච්ඡින්නකරණො - මනුප."
                    },
                    {
                        "type": "footnote",
                        "text": "7. ජීවිතපනාසනො - ස්යා. PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 294,
            "pali": {
                "entries": [
                    {
                        "type": "paragraph",
                        "text": "යස්ස සො කොධො පහීනො සමුච්ඡින්නො වූපසන්තො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪො, සො වුච්චති ‘අක්කොධනො.’ කොධස්ස පහීනත්තා ‘අක්කොධනො.’ කොධවත්ථුස්ස පරිඤ්ඤාතත්තා ‘අක්කොධනො.’ කොධහෙතුස්ස උපච්ඡින්නත්තා ‘අක්කොධනො’ති ‘අක්කොධනො,’ **අසන්තාසී**ති - ඉධෙකච්චො තාසී හොති උත්තාසී පරිත්තාසී, සො තසති උත්තසති පරිත්තසති භායති සන්තාසං ආපජ්ජති: කුලං වා න ලභාමි, ආවාසං වා න ලභාමි, ලාභං වා න ලභාමි, යසං වා න ලභාමි, පසංසං වා න ලභාමි, සුඛං වා න ලභාමි, චීවරං වා න ලභාමි, පිණ්ඩපාතං වා න ලභාමි, සෙනාසනං වා න ලභාමි, ගිලානපච්චයභෙසජ්ජපරික්ඛාරං වා න ලභාමි, ගිලානූපට්ඨාකං{1} වා න ලභාමි, අප්පඤ්ඤාතොම්භීති{2} තසති උත්තසති පරිත්තසති භායති සන්තාසං ආපජ්ජති. ඉධ භික්ඛු අසන්තාසී හොති අනුත්තාසී අපරිත්තාසී, සො න තසති න උත්තසති න පරිත්තසති න භායති න සන්තාසං ආපජ්ජති: කුලං වා න ලභාමි, ගණං වා න ලභාමි, ආවාසං වා න ලභාමි, ලාභං වා න ලභාමි, යසං වා න ලභාමි. පසංසං වා න ලභාමි. සුඛං වා න ලභාමි, චීවරං වා න ලභාමි, පිණ්ඩපාතං වා න ලභාමි, සෙනාසනං වා න ලභාමි, ගිලානපච්චයභෙසජ්ජපරික්ඛාරං වා න ලභාමි, ගිලානූපට්ඨාකං වා න ලභාමි, අප්පඤ්ඤාතොම්හීති න තසති න උත්තසති න පරිත්තසති න භායති න සන්තාසං ආපජ්ජතීති ‘අක්කොධනො අසන්තාසී.’"
                    },
                    {
                        "type": "paragraph",
                        "text": "**අවිකත්ථි අකුක්කුචො**ති - ‘ඉධෙකච්චො කත්ථි හොති විකත්ථි, සො කත්ථති විකත්ථති: අහමස්මි සීලසම්පන්නොති වා වතසම්පන්නොති වා සීලබ්බතසම්පන්නොති වා, ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභානෙන වා අඤ්ඤතරඤ්ඤතරෙන වා වත්ථුනා, උච්චාකුලා පබ්බජිතොති වා මහාකුලා පබ්බජිතොති වා මහාභොගකුලා පබ්බජිතොති වා උළාරභොගකුලා පබ්බජිතොති වා, ඤාතො යසස්සී සගහට්ඨපබ්බජිතානන්ති වා, ලාභීම්හි චීවරපිණ්ඩපාතිසෙනාසනගිලානප්පච්චයභෙසජ්ජපරික්ඛාරානන්ති වා, සුත්තන්තිකොති වා විනයධරොති වා ධම්මකථිකොති වා, ආරඤ්ඤිකොති වා පිණ්ඩපාතිකොති වා පංසුකූලිකොති වා තෙචීවරිකොති වා සපදානචාරිකොති වා ඛලුපච්ඡාභත්තිකොති වා නෙසජ්ජිකොති වා යථාසන්ථතිකොති වා, පඨමස්ස ඣානස්ස ලාභීති වා දුතියස්ස ඣානස්ස ලාභීති වා තතියස්ස ඣානස්ස ලාභීති වා චතුත්ථස්ස ඣානස්ස ලාභීති වා, ආකාසානඤ්චායතනසමාපත්තියා විඤ්ඤාණඤ්චායතනසමාපත්තියා ආකිඤ්චඤ්ඤායතනසමාපත්තියා නෙවසඤ්ඤානාසඤ්ඤායතනසමාපත්තියා ලාභීති වා කත්ථති විකත්ථති. එවං න කත්ථති, න විකත්ථති; කත්ථනා විකත්ථනා ආරතො විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති ‘අවිකත්ථි.’"
                    }
                ],
                "footnotes": [
                    {
                        "type": "footnote",
                        "text": "1. ගිලානුපට්ඨානං - සීමු. II."
                    },
                    {
                        "type": "footnote",
                        "text": "2. අප්පපඤ්ඤාතොම්හීති - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 296,
            "pali": {
                "entries": [
                    {
                        "type": "paragraph",
                        "text": "**අකුක්කුචො**ති - ‘කුක්කුච්ච’න්ති හත්ථකුක්කුච්චම්පි කුක්කුච්චං, පාදකුක්කුච්චම්පි කුක්කුච්චං, හත්ථපාදකුක්කුච්චම්පි කුක්කුච්චං, “අකප්පියෙ කප්පියසඤ්ඤිතා, කප්පියෙ අකප්පියසඤ්ඤිතා, විකාලෙ කාලසඤ්ඤිතා, කාලෙ විකාලසඤ්ඤිතා, අවජ්ජෙ වජ්ජසඤ්ඤිතා. වජ්ජෙ අවජ්ජසඤ්ඤිතා. යං එවරූපං කුක්කුච්චං කුක්කුච්චායනා කුක්කුච්චායිතත්තං, චෙතසො විප්පටිසාරො මනොවිලෙඛො, ඉදං වුච්චති කුක්කුච්චංa.”. අපිච ද්වීහි කාරණෙහි උප්පජ්ජති කුක්කුච්චං චෙතසො විප්පටිසාරො මනොවිලෙඛො: කතත්තා ච අකතත්තා ච. කථං කතත්තා ච අකතත්තා ච උප්පජ්ජති කුක්කුච්චං චෙතසො විප්පටිසාරො මනොවිලෙඛො? ‘කතං මෙ කායදුච්චරිතං, අකතං මෙ කායසුචරිත’න්ති උප්පජ්ජති කුක්කුච්චං චෙතසො විප්පටිසාරො මනොවිලෙඛො; ‘කතං මෙ වචීදුච්චරිතං, අකතං මෙ වචීසුචරිත’න්ති උප්පජ්ජති කුක්කුච්චං චෙතසො විප්පටිසාරො මනොවිලෙඛො; ‘කතං මෙ මනොදුච්චරිතං, අකතම්මෙ මනොසුචරිත’න්ති උප්පජ්ජති කුක්කුච්චං චෙතසො විප්පටිසාරො මනොවිලෙඛො; ‘කතො මෙ පාණාතිපාතො, අකතා මෙ පාණාතිපාතා වෙරමණී’ති උප්පජ්ජති කුක්කුච්චං චෙතසො විප්පටිසාරො මනොවිලෙඛො, ‘කතං අදින්නාදානං අකතා මෙ අදින්නාදානා වෙරමණී’ති උප්පජ්ජති කුක්කුච්චං චෙතසො විප්පටිසාරො මනොවිලෙඛො; ‘කතො මෙ කාමෙසු මිච්ඡාචාරො අකතා මෙ කාමෙසු මිච්ඡාචාරා වෙරමණී’ති උප්පජ්ජති කුක්කුච්චං චෙතසො විප්පටිසාරො මනොවිලෙඛො. ‘කතො මෙ මුසාවාදො. අකතා මෙ මුසාවාදා වෙරමණී’ති - ‘කතා මෙ පිසුනා වාචා. අකතා මෙ පිසුනාය වාචාය වෙරමණී‘ති- ‘කතා මෙ ඵරුසා වාචා, අකතා මෙ ඵරුසාය වාචාය වෙරමණී‘ති - ‘කතො මෙ සම්ඵප්පලාපො, අකතා මෙ සම්ඵප්පලාපා වෙරමණී’ති - ‘කතා මෙ අභිජ්ඣා, අකතා මෙ අනභිජ්ඣා’ති - ‘කතො මෙ ව්යාපාදො - අකතො මෙ අව්යාපාදො’ති - ‘කතා මෙ මිච්ඡාදිට්ඨි. අකතා මෙ සම්මාදිට්ඨී’ති උප්පජ්ජති කුක්කුච්චං චෙතසො විප්පටිසාරො මනොවිලෙඛො. එවං කතත්තා ච අකතත්තා ච උප්පජ්ජති කුක්කුච්චං චෙතසො විප්පටිසාරො මනොවිලෙඛො. අථ වා සීලෙසුම්හි න පරිපූරකාරීති උප්පජ්ජති කුක්කුච්චං චෙතසො විප්පටිසාරො මනොවිලෙඛො. ඉන්ද්රියෙසුම්හි අගුත්තද්වාරොති - භොජනෙ අමත්තඤ්ඤූම්හීති ජාගරියං අනනුයුත්තොම්හීති න සතිසම්පජඤ්ඤෙන සමන්නාගතොම්හීති - අභාවිතා මෙ චත්තාරො සතිපට්ඨානාති - අභාවිතා මෙ චත්තාරො සම්මප්පධානාති - අභාවිතා මෙ චත්තා ඉද්ධිපාදාති - අභාවිතානි මෙ පඤ්චින්ද්රියානීති අභාවිතානි මෙ පඤ්චබලානීති - අභාවිතා මෙ සත්ත බොජ්ඣඞ්ගාති අභාවිතො{1} මෙ අරියො අට්ඨඞ්ගිකො මග්ගෙති - දුක්ඛං මෙ අපරිඤ්ඤාතන්ති - සමුදයො මෙ අප්පහීනොති, මග්ගො මෙ අභාවිතොති - නිරොධො මෙ අසච්ඡිකතොති උප්පජ්ජති, කුක්කුච්චං චෙතසො විප්පටිසාරො මනොවිලෙඛො. යස්සෙතං කුක්කුච්චං පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪං, සො වුච්චති අකුක්කුච්චොති - අවිකත්ථි අකුක්කුචො."
                    }
                ],
                "footnotes": [
                    {
                        "type": "footnote",
                        "text": "1. අභාවිතා - සීමු. II."
                    },
                    {
                        "type": "footnote",
                        "text": "2. විභඞ්ගප්පකරණ - ඣානවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 298,
            "pali": {
                "entries": [
                    {
                        "type": "paragraph",
                        "text": "**මන්තභාණී අනුද්ධතො**ති - ‘මන්තා’ වුච්චති පඤ්ඤා, යා පඤ්ඤා පජානනා - අමොහො ධම්මවිචයො සම්මාදිට්ඨි{a}; මන්තාය පරිග්ගහෙත්වා වාචං භාසති, බහුම්පි කථෙන්තො බහුම්පි භණන්තො බහුම්පි දීපයන්තො බහුම්පි වොහරන්තො දුක්කථිතං දුභණිතං දුල්ලපිතං දුරුත්තං දුබ්භාසිතං වාචං න භාසතීති මන්තභාණී. **අනුද්ධතො** - තත්ථ කතමං උද්ධච්චං? යං චිත්තස්ස උද්ධච්චං අවුපසමො චෙතසො වික්ඛෙපො භන්තත්තං චිත්තස්ස, ඉදං වුච්චති උද්ධච්චං. යස්සෙතං පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪං, සො වුච්චති අනුද්ධතොති - ‘මන්තභාණී අනුද්ධතො.’"
                    },
                    {
                        "type": "paragraph",
                        "text": "**ස චෙ වාචායතො මුනී**ති - ‘ඉධ භික්ඛු මුසාවාදං පහාය මුසාවාදා පටිවිරතො හොති. සච්චවාදී සච්චසන්ධො ථෙතො පච්චයිකො අවිසංවාදකො ලොකස්ස. පිසුනං වාචං පහාය පිසුනාය වාචාය පටිවිරතො හොති; ඉතො සුත්වා න අමුත්ර අක්ඛාතා ඉමෙසං භෙදාය, අමුත්ර වා සුත්වා න ඉමෙසං අක්ඛාතා අමූසං භෙදාය. ඉති භින්නානං වා සන්ධාතා සහිතානං වා අනුප්පදාතා සමග්ගාරාමො{1} සමග්ගරතො සමග්ගනන්දී සමග්ගකරණිං වාචං භාසිතා හොති. ඵරුසං වාචං පහාය ඵරුසාය වාචාය පටිවිරතො හොති, යා සා වාචා නෙළා කණ්ණසුඛා පෙමනීයා හදයඞ්ගමා පොරී බහුජනකන්තා බහුජනමනාපා, තථාරූපිං වාචං භාසිතා හොති. සම්ඵප්පලාපං පහාය සම්ඵප්පලාපා පටිවිරතො හොති, කාලවාදී භූතවාදී අත්ථවාදී ධම්මවාදී විනයවාදී නිධානවතිං වාචං භාසිතා හොති, කාලෙන සාපදෙසං පරියන්තවතිං අත්ථසංහිතං. චතූහි වචීසුචරිතෙහි සමන්නාගතො චතුදොසාපගතං වාචං භාසති, ද්වත්තිංසාය තිරච්ඡානකථාය ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරති. දස කථාවත්ථුනි{2} කථෙති, සෙය්යථීදං? අප්පිච්ඡකථං කථෙති. සන්තුට්ඨිකථං කථෙති. පවිවෙකකථං අසංසග්ගකථං විරියාරම්භකථං සීලකථං සමාධිකථං පඤ්ඤාකථං විමුත්තිකථං විමුත්තිඤාණදස්සනකථං සතිපට්ඨානකථං සම්මප්පධානකථං ඉද්ධිපාදකථං ඉන්ද්රියකථං බලකථං බොජ්ඣඞ්ගකථං මග්ගකථං ඵලකථං නිබ්බානකථං කථෙති; වාචාය යතො යත්තො පරියත්තො ගුත්තො ගොපිතො රක්ඛිතො වූපසන්තො; **මුනී**ති මොනං වුච්චති ඤණං. යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි{a} -පෙ- සඞ්ගජාලමතිච්ච සො මුනීති - ස චෙ වාචායතො මුනි."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අක්කොධනො අසන්තාසී අවිකත්ථි අකුක්කුචො,\nමන්තභාණී අනුද්ධතො ස චෙ වාචායතො මුනී”ති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "a. ධම්මසඞ්ගණී - චිත්තුප්පාදකණ්ඩ."
                    },
                    {
                        "type": "footnote",
                        "text": "1. සමග්ගරාමො - පු"
                    },
                    {
                        "type": "footnote",
                        "text": "2. දස වත්ථූනි - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 300,
            "pali": {
                "entries": [
                    {
                        "type": "heading",
                        "text": "10 - 4",
                        "level": 1
                    },
                    {
                        "type": "gatha",
                        "text": "නිරාසත්ති අනාගතෙ අතීතං නානුසොචති,\nවිවෙකදස්සී ඵස්සෙසු දිට්ඨීසු ච න නීයති.",
                        "level": 1
                    },
                    {
                        "type": "paragraph",
                        "text": "**නිරාසත්ති අනාගතෙ**ති ‘ආසත්ති’ වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං{a}, යස්සෙසා ආසත්ති තණ්හා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති. එවම්පි - ‘නිරාසත්ති අනාගතෙ. ‘අථවා, එවංරූපො සියං අනාගතමද්ධානන්ති තත්ථ නන්දිං න සමන්නානෙති{1}, එවංවෙදනො සියං - එවංසඤ්ඤො සියං - එවංසඞ්ඛාරො සියං - එවං විඤ්ඤාණො සියං අනාගතමද්ධානන්ති තත්ථ නන්දිං න සමන්නානෙති, එවම්පි නිරාසත්ති අනාගතෙ; අථවා, ‘ඉති මෙ චක්ඛුං සියා අනාගතමද්ධානං, ඉති රූපා’ති අප්පටිලද්ධස්ස පටිලාභාය චිත්තං න පණිදහති, චෙතසො අප්පණිධානප්පච්චයා න තදභිනන්දති, න තදභිනන්දන්තො එවම්පි නිරාසත්ති අනාගතෙ; ‘ඉති මෙ සොතං සියා අනාගතමද්ධානං, ඉති සද්දා’ති -පෙ- ‘ඉති මෙ මනො සියා අනාගතමද්ධානං, ඉති ධම්මා’ති අප්පටිලද්ධස්ස පටිලාභාය චිත්තං න පණිදහති; චෙතසො අප්පණිධානප්පච්චයා න තදභිනන්දති; න තදභිනන්දන්තො; එවම්පි - නිරාසත්ති අනාගතෙ; අථවා ‘ඉමිනාහං සීලෙන වා වතෙන වා තපෙන වා බ්රහ්මචරියෙන වා දෙවො වා භවිස්සාමි දෙවඤ්ඤතරො වා’ති අප්පටිලද්ධස්ස පටිලාභාය චිත්තං න පණිදහති; අප්පණිධානප්පච්චයා න තදභිනන්දති, න තදභිනන්දන්තො එවම්පි - ‘නිරාසත්ති අනාගතෙ.’"
                    },
                    {
                        "type": "paragraph",
                        "text": "**අතීතං නානුසොචතී**ති - විපරිණතං වා වත්ථුං න සොචති, විපරිණතස්මිං වා වත්ථුස්මිං න සොචති; චක්ඛුං මෙ විපරිණතන්ති න සොචති, සොතං මෙ - ඝානං මෙ - ජිව්හා මෙ - කායො මෙ - රූපා මෙ - සද්දා මෙ - ගන්ධා මෙ - රසා මෙ - ඵොට්ඨබ්බා මෙ - කුලං මෙ - ගණො මෙ - ආවාසො මෙ - ලාභො මෙ - යසො මෙ - පසංසා මෙ - සුඛං මෙ - චීවරං මෙ - පිණ්ඩපාතො මෙ - සෙනාසනං මෙ - ගිලානපච්චයභෙසජ්ජපරික්ඛාරො මෙ - මාතා මෙ - පිතා මෙ - භාතා මෙ - භගිනී මෙ - පුත්තො මෙ - ධීතා මෙ - මිත්තා මෙ - අමච්චා{2} මෙ - ඤාතකා මෙ - සාලොහිතා මෙ විපරිණතාති න සොචති. න කිලමති. න පරිදෙවති. න උරත්තාළිං කන්දති. න සම්මොහං ආපජ්ජතීති - ‘අතීතං නානුසොචති. ‘"
                    }
                ],
                "footnotes": [
                    {
                        "type": "footnote",
                        "text": "a. ධම්මසඞ්ගණි - චිත්තුප්පාදකණ්ඩ."
                    },
                    {
                        "type": "footnote",
                        "text": "1. සමන්වාගමෙති - PTS ."
                    },
                    {
                        "type": "footnote",
                        "text": "2. මිත්තාමච්චා - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 302,
            "pali": {
                "entries": [
                    {
                        "type": "paragraph",
                        "text": "**විවෙකදස්සී ඵස්සෙසූ**ති - ‘ඵස්සො’ති චක්ඛුසම්ඵස්සො සොතසම්ඵස්සො ඝානසම්ඵස්සො ජිව්හාසම්ඵස්සො කායසම්ඵස්සො මනොසම්ඵස්සො අධිවචනසම්ඵස්සො පටිඝසම්ඵස්සො සුඛවෙදනීයො ඵස්සො දුක්ඛවෙදනීයො ඵස්සො අදුක්ඛමසුඛවෙදනීයො ඵස්සො. කුසලො ඵස්සො අකුසලො ඵස්සො අබ්යාකතො ඵස්සො කාමාවචරො ඵස්සො රූපාවචරො ඵස්සො අරූපාවචරො ඵස්සො සුඤ්ඤතො ඵස්සො අනිමිත්තො ඵස්සො අප්පණිහිතො ඵස්සො ලොකියො ඵස්සො ලොකුත්තරො ඵස්සො අතීතො ඵස්සො අනාගතො ඵස්සො පච්චුප්පන්නො ඵස්සො, යො එවරූපො ඵස්සො ඵුසනා සම්ඵුසනා සම්ඵුසිතත්තං. අයං වුච්චති ඵස්සො."
                    },
                    {
                        "type": "paragraph",
                        "text": "**විවෙකදස්සී ඵස්සෙසූ**ති - චක්ඛුසම්ඵස්සං විවිත්තං පස්සති අත්තෙන වා අත්තනියෙන වා නිච්චෙන වා ධුවෙන වා සස්සතෙන වා අවිපරිණාමධම්මෙන වා, සොතසම්ඵස්සං විවිත්තං පස්සති - ඝානසම්ඵස්සං විචිත්තං පස්සති - ජිව්හාසම්ඵස්සං විවිත්තං පස්සති - කායසම්ඵස්සං විවිත්තං පස්සති - මනොසම්ඵස්සං විවිත්තං පස්සති - අධිවචනසම්ඵස්සං විවිත්තං පස්සති -පටිඝසම්ඵස්සං විවිත්තං පස්සති - සුඛවෙදනීයං ඵස්සං{1} - දුක්ඛවෙදනීයං ඵස්සං{1} - අදුක්ඛමසුඛවෙදනීයං ඵස්සං{1} - කුසලං ඵස්සං - අකුසලං ඵස්සං - අව්යාකතං ඵස්සං - කාමාවචරං ඵස්සං - රූපාවචරං ඵස්සං - අරූපාවචරං ඵස්සං - ලොකියං ඵස්සං{*} විවිත්තං පස්සති අත්තෙන වා අත්තනියෙන වා නිච්චෙන වා ධුවෙන වා සස්සතෙන වා අවිපරිණාමධම්මෙන; අථවා අතීතං ඵස්සං අනාගතෙහි ච{2} පච්චුප්පන්නෙහි ච ඵස්සෙහි විවිත්තං පස්සති, අනාගතං ඵස්සං අතීතෙහි ච පච්චුප්පන්නෙහි ච ඵස්සෙහි විවිත්තං පස්සති, පච්චුප්පන්නං ඵස්සං අතීතෙහි ච අනාගතෙහි{3} න ඵස්සෙහි විවිත්තං පස්සති; අථවා, යෙ තෙ ඵස්සා අරියා අනාසවා ලොකුත්තරා සුඤ්ඤතාපටිසඤ්ඤුත්තා, තෙ ඵස්සෙ විවිත්තෙ පස්සති රාගෙන දොසෙන මොහෙන කොධෙන උපනාහෙන මක්ඛෙන පළාසෙන ඉස්සාය මච්ඡරියෙන මායාය සාඨෙය්යෙන ථම්භෙන සාරම්භෙන මානෙන අතිමානෙන මදෙන පමාදෙන සබ්බකිලෙසෙහි සබ්බදුච්චරිතෙහි සබ්බදරථෙහි සබ්බසන්තාපෙහි සබ්බකුසලාභිසඞ්ඛාරෙහි විවිත්තෙ පස්සතීති - ‘විවෙකදස්සී ඵස්සෙසු.’"
                    },
                    {
                        "type": "paragraph",
                        "text": "**දිට්ඨීසු ච න නීයතී**ති - තස්ස ද්වාසට්ඨි දිට්ඨිගතානි පහීනාති සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි, සො දිට්ඨියා න යායති න නීයති න වුය්හති න සංහරීයති නපි තං දිට්ඨිගතං සාරතො පච්චෙති න පච්චාගච්ඡතීති - ‘දිට්ඨීසු ච න නීයති.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නිරාසත්ති අනාගතෙ අතීතං නානුසොචති,\nවිවෙකදස්සී ඵස්සෙසු දිට්ඨීසු ච න නීයතී”ති.",
                        "level": 1
                    },
                    {
                        "type": "heading",
                        "text": "10 - 5",
                        "level": 1
                    },
                    {
                        "type": "gatha",
                        "text": "පතිලීනො අකුහකො අපිහාලු අමච්ඡරී,\nඅප්පගබ්භො අජෙගුච්ඡො පෙසුනෙය්යෙ ච නො යුතො.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සම්ඵස්සං - PTS. ස්යා."
                    },
                    {
                        "type": "footnote",
                        "text": "2. අනාගතෙහි ච ඵස්සෙහි - PTS. ස්යා."
                    },
                    {
                        "type": "footnote",
                        "text": "3. පච්චුප්පන්නෙහි - සීමු. II."
                    },
                    {
                        "type": "footnote",
                        "text": "*. ‘ලොකුත්තරං ඵස්ස’න්ති පාඨො ස්යාම - PTS. පොත්ථකෙසු දිස්සතෙ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 304,
            "pali": {
                "entries": [
                    {
                        "type": "paragraph",
                        "text": "**පතිලීනො අකුහකො**ති - ‘පතිලීනො’ති රාගස්ස පහීනත්තා පතිලීනො දොසස්ස - මොහස්ස පහීනත්තා පතිලීනො; කොධස්ස - උපනාහස්ස - මක්ඛස්ස - පළාසස්ස - ඉස්සාය - මච්ඡරියස්ස -පෙ- සබ්බාකුසලාභිසඞ්ඛාරානං පහීනත්තා පතිලීනො{1} වුත්තං හෙතං භගවතා: ‘කථඤ්ච භික්ඛවෙ භික්ඛු පතිලීනො{1} හොති? ඉමස්ස භික්ඛවෙ භික්ඛුනො අස්මිමානො පහීනො හොති උච්ඡින්නමූලො තාලාවත්ථුකතො අනභාවකතො ආයතිං අනුප්පාදධම්මො. එවං ඛො භික්ඛවෙ භික්ඛූ පතිලීනො හොතී”ති{a}. ‘පතිලීනො.’"
                    },
                    {
                        "type": "paragraph",
                        "text": "**අකුහකො**ති{2} - තීණි කුහනවත්ථූනි: පච්චයපටිසෙධනසඞ්ඛාතං{3} කුහනවත්ථු,{4} ඉරියාපථසඞ්ඛාතං කුහනවත්ථු, සාමන්තජප්පනසඞ්ඛාතං කුහනවත්ථු."
                    },
                    {
                        "type": "paragraph",
                        "text": "කතමං පච්චයපටිසෙධනසඞ්ඛාතං{3} කුහනවත්ථු? ඉධ ගහපතිකා භික්ඛුං නිමන්තෙන්ති චීවරපිණ්ඩපාතසෙනාසනගිලානපච්චයභෙසජ්ජපරික්ඛාරෙහි. සො පාපිච්ඡො ඉච්ඡාපකතො අත්ථිකො චීවරපිණ්ඩපාතසෙනාසනගිලානපච්චයභෙසජ්ජපරික්ඛාරානං භිය්යොකම්යතං උපාදාය චීවරං පච්චක්ඛාති පිණ්ඩපාතං පච්චක්ඛාති. සෙනාසනං පච්චක්ඛාති. ගිලානපච්චයභෙසජ්ජපරික්ඛාරං පච්චක්ඛාති. සො එවමාහ: කිං සමණස්ස මහග්ඝෙන චීවරෙන? එතං සාරුප්පං - යං සමණො සුසානා වා සඞ්කාරකූටා වා පාපණිකා වා නන්තකානි උච්චිනිත්වා සඞ්ඝාටිං ධාරෙය්ය. කිං සමණස්ස මහග්ඝෙන පිණ්ඩපාතෙන? එතං සාරුප්පං - යං සමණො උඤ්ඡාචරියාය පිණ්ඩියාලොපෙන ජීවිකං කප්පෙය්ය. කිං සමණස්ස මහග්ඝෙන සෙනාසනෙන? එතං සාරුප්පං - යං සමණො රුක්ඛමූලිකො වා අස්ස සොසානිකො වා අබ්භොකාසිකො වා. කිං සමණස්ස මහග්ඝෙන ගිලානපච්චයභෙසජ්ජපරික්ඛාරෙන? එතං සාරුප්පං - යං සමණො පූතිමුත්තෙන වා හරීතකීඛණ්ඩෙන වා ඔසධං කරෙය්යාති. තදුපාදාය ලූඛං චීවරං ධාරෙති. ලූඛං පිණ්ඩපාතං පරිභුඤ්ජති. ලූඛං සෙනාසනං පටිසෙවති. ලූඛං ගිලානපච්චයභෙසජ්ජපරික්ඛාරං පටිසෙවති. තමෙනං ගහපතිකා එවං ජානන්ති, අයං සමණො අප්පිච්ඡො සන්තුට්ඨො පවිවිත්තො අසංසට්ඨො ආරද්ධවිරියො ධුතවාදො’ති. භිය්යො භිය්යො නිමන්තෙන්ති චීවරපිණ්ඩපාතසෙනාසනගිලානපච්චයභෙසජ්ජපරික්ඛාරෙහි. සො එවමාහ: “තිණ්ණං සම්මුඛීභාවා සද්ධො කුලපුත්තො බහුං පුඤ්ඤං පසවති: සද්ධාය සම්මුඛීභාවා සද්ධො කුලපුත්තො බහුං පුඤ්ඤං පසවති. දෙය්යධම්මස්ස සම්මුඛීභාවා සද්ධො කුලපුත්තො බහුං පුඤ්ඤං පසවති. දක්ඛිණෙය්යානං සම්මුඛීභාවා සද්ධො කුලපුත්තො බහුං පුඤ්ඤං පසවති. තුම්හාකං චෙවායං සද්ධා අත්ථි, දෙය්යධම්මො ච සංවිජ්ජති. අහඤ්ච පටිග්ගාහකො. සචෙහං න පටිග්ගහෙස්සාමි, එවං තුම්හෙ පුඤ්ඤෙන පරිබාහිරා භවිස්සථ{5}. න මය්හං ඉමිනා අත්ථො. අපිච, තුම්හාකං යෙව අනුකම්පාය පටිගණ්හාමී”ති. තදුපාදාය බහුම්පි චීවරං පටිගණ්හාති. බහුම්පි පිණ්ඩපාතං පටිගණ්හාති. බහුම්පි සෙනාසනං පටිගණ්හාති. බහුම්පි ගිලානපච්චයභෙසජ්ජපරික්ඛාරං පටිගණ්හාති. යා එවරූපා භාකුටිතා භාකුටියං කුහනා කුහායනා කුහිතත්තං, ඉදං පච්චයපටිසෙධනසඞ්ඛාතං කුහනවත්ථු."
                    }
                ],
                "footnotes": [
                    {
                        "type": "footnote",
                        "text": "1. පටිලිනො - මඡසං."
                    },
                    {
                        "type": "footnote",
                        "text": "2 අකුහණො - මනුප"
                    },
                    {
                        "type": "footnote",
                        "text": "3. පච්චයපටිසෙවනසඞ්ඛාතං - සීමු. II. මනුප"
                    },
                    {
                        "type": "footnote",
                        "text": "4. කුහනවත්ථුං සීමු. II."
                    },
                    {
                        "type": "footnote",
                        "text": "a. චතුක්කඞ්ගුත්තර - චක්කවග්ග."
                    },
                    {
                        "type": "footnote",
                        "text": "5. භවිස්සන්ති - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 306,
            "pali": {
                "entries": [
                    {
                        "type": "paragraph",
                        "text": "කතමං ඉරියාපථසඞ්ඛාතං කුහනවත්ථු? ඉධෙකච්චො පාපිච්ඡො ඉච්ඡාපකතො සම්භාවනාධිප්පායො ‘එවං මං ජනො සම්භාවෙස්සතී’ති ගමනං සණ්ඨපෙති. ඨානං සණ්ඨපෙති. නිසජ්ජං සණ්ඨපෙති. සයනං සණ්ඨපෙති. පණිධාය ගච්ඡති. පණිධාය තිට්ඨති. පණිධාය නිසීදති. පණිධාය සෙය්යං කප්පෙති. සමාහිතො විය ගච්ඡති. සමාහිතො විය තිට්ඨති. සමාහිතො විය නිසීදති. සමාහිතො විය සෙය්යං කප්පෙති. ආපාථකජ්ඣායී ච හොති.{1} යා එවරූපා ඉරියාපථස්ස අට්ඨපනා{2} ඨපනා සණ්ඨපනා භාකුටිතා භාකුටියං කුහනා කුහායනා කුහිතත්තං, ඉදං ඉරියාපථසඞ්ඛාතං කුහනවත්ථු."
                    },
                    {
                        "type": "paragraph",
                        "text": "කතමං සාමන්තජප්පනසඞ්ඛාතං කුහනවත්ථු? ඉධෙකච්චො පාපිච්ඡො ඉච්ඡාපකතො සම්භවනාධිප්පායො ‘එවං ම; ජනො සම්භාවෙස්සතී’ති{3} අරියධම්මසන්නිස්සිතං වාචං භාසති’ ‘යො එවරූපං චීවරං ධාරෙති, සො සමණො මහසක්ඛො’ති භණති. ‘යො එවරූපං පත්තං ධාරෙති, ලොහථාලකං ධාරෙති, ධම්මකරකං{4} ධාරෙති පරිස්සාවනං ධාරෙති, කුඤ්චිකං ධාරෙති, උපාහනං ධාරෙති, කායබන්ධනං ධාරෙති, ආයොගං ධාරෙති, සො සමණො මහෙසක්ඛො’ති භණති. ‘යස්ස එවරූපො උපජ්ඣායො සො සමණො මහෙසක්ඛො’ති භණති. ‘යස්ස එවරූපො ආචරියො, එවරූපා සමානුපජ්ඣායකා, සමානාචරියකා, එවරූපා මිත්තා සන්දිට්ඨා සම්භත්තා සහායා, සො සමණො මහෙසක්ඛො’ති භණති. ‘යො එවරූපෙ විහාරෙ වසති, සො සමණො මහෙසක්ඛො’ති භණති. යො එවරූපෙ අඩ්ඪයොගෙ වසති, පාසාදෙ වසති, හම්මියෙ වසති, ගුහායං වසති, ලෙණෙ වසති, කුටියා වසති, කූටාගාරෙ වසති, අට්ටෙ වසති, මාලෙ වසති, උද්දණ්ඩෙ වසති, උපට්ඨානසාලායං වසති, මණ්ඩපෙ වසති, රුක්ඛමූලෙ වසති, සො සමණො මහෙසක්ඛො’ති භණති. අථවා, කොරඤ්ජිකකොරඤ්ජිකො භාකුටිකභාකුටිකො කුහකකුහකො ලපකලපකො, මුඛසම්භාවිතො ‘අයං සමණො ඉමාසං එවරූපානං සන්තානං විහාරසමාපත්තීනං ලාභී’ති{5} තාදිසං ගම්භීරං ගූළ්හං{6} නිපුණං පටිච්ඡන්නං ලොකුත්තරං සුඤ්ඤතාපටිසංයුත්තං කථං කථෙති. යා එවරූපා භාකුටිතා භාකුටියං කුහනා කුහායනා කුහිතත්තං. ඉදං වුච්චති සාමන්තජප්පනසඞ්ඛාතං කුහනවත්ථු."
                    },
                    {
                        "type": "paragraph",
                        "text": "යස්සිමානි තීණි කුහනවත්ථූනි පහීනානි සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි, සො වුච්චති අකුහකොති - පතිලීනො අකුහකො.’"
                    }
                ],
                "footnotes": [
                    {
                        "type": "footnote",
                        "text": "1. ආපාථකජ්ඣායී ච - මඡසං ස්යා PTS මු. II."
                    },
                    {
                        "type": "footnote",
                        "text": "2. ආඨපනා - PTS ඨපනා, ආඨපනා මඡසං"
                    },
                    {
                        "type": "footnote",
                        "text": "3. සම්භාවිස්සතීති - PTS"
                    },
                    {
                        "type": "footnote",
                        "text": "4. ධම්මකරණං - මඡසං."
                    },
                    {
                        "type": "footnote",
                        "text": "5. ලාභී - PTS"
                    },
                    {
                        "type": "footnote",
                        "text": "6. ගුය්හං - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 308,
            "pali": {
                "entries": [
                    {
                        "type": "paragraph",
                        "text": "**අපිහාලු අමච්ඡරී**ති - ‘පිහා’ වුච්චති තණ්හා, යො රාගො සාරාගො -පෙ-"
                    },
                    {
                        "type": "paragraph",
                        "text": "අභිජ්ඣා ලොභො අකුසලමූලං.{a} යස්සෙසා පිහා තණ්හා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති අපිහාලු; සො රූපෙ න පිහෙති. සද්දෙ ගන්ධෙ රසෙ ඵොට්ඨබ්බෙ, කුලං ගණං ආවාසං ලාභං යසං පසංසං සුඛං, චීවරං පිණ්ඩපාතං සෙනාසනං ගිලානපච්චයභෙසජ්ජපරික්ඛාරං කාමධාතුං රූපධාතුං අරූපධාතුං, කාමභවං රූපභවං අරූපභවං සඤ්ඤාභවං අසඤ්ඤාභවං නෙවසඤ්ඤානාසඤ්ඤාභවං එකවොකාරභවං චතුවොකාරභවං පඤ්චවොකාරභවං, අතීතං අනාගතං පච්චුප්පන්නං, දිට්ඨසුතමුතවිඤ්ඤාතබ්බෙ ධම්මෙ න පිහෙති න ඉච්ඡති න සාදියති න පත්ථෙති නාභිජප්පතීති - අපිහාලු; **අමච්ඡරී**ති පඤ්ච මච්ඡරියානි: ආවාසමච්ඡරියං කුලමච්ඡරියං වණ්ණමච්ඡරියං ලාභමච්ඡරියං ධම්මමච්ඡරියං,{a} යං එවරූපං මච්ඡරියං{1} මච්ඡරායනා මච්ඡරායිතත්තං වෙවිච්ඡං කදරියං කටුකඤ්චුකතා{2} අග්ගහිතත්තං චිත්තස්ස, ඉදං වුච්චති මච්ඡරියං. අපිච, ඛන්ධමච්ඡරියම්පි මච්ඡරියං, ධාතුමච්ඡරියම්පි මච්ඡරියං, ආයතනමච්ඡරියම්පි මච්ඡරියං, ගාහො, ඉදං වුච්චති මච්ඡරියං. යස්සෙතං මච්ඡරියං පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪං, සො වුච්චති අමච්ඡරීති - අපිහාලු අමච්ඡරී."
                    },
                    {
                        "type": "paragraph",
                        "text": "**අප්පගබ්භො අජෙගුච්ඡො**ති - ‘පාගබ්භිය’න්ති තීණි පාගබ්භියානි: කායිකං පාගබ්භියං වාචසිකං පාගබ්භියං චෙතසිකං පාගබ්භියං. කතමං කායිකං පාගබ්භියං? ඉධෙකච්චො සඞ්ඝගතොපි කායිකං පාගබ්භියං දස්සෙති. ගණගතොපි කායිකං පාගබ්භියං දස්සෙති. භොජනසාලායම්පි කායිකං පාගබ්භියං දස්සෙති. ජන්තාඝරෙපි කායිකං පාගබ්භියං දස්සෙති. උදකතිත්ථෙපි කායිකං පාගබ්භියං දස්සෙති. අන්තරඝරං පවිසන්තොපි කායිකං පාගබ්භියං දස්සෙති. අන්තරඝරං පවිට්ඨොපි කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං සඞ්ඝගතො කායිකං පාගබ්භියං දස්සෙති? ඉධෙකච්චො සඞ්ඝගතො අචිත්තීකාරකතො ථෙරෙ භික්ඛූ ඝට්ටයන්තොපි තිට්ඨති. ඝට්ටයන්තොපි නිසීදති. පුරතොපි තිට්ඨති. පුරතොපි නිසීදති. උච්චෙපි ආසනෙ නිසීදති. සසීසං පාරුපිත්වාපි නිසීදති. ඨිතකොපි භණති. බාහාවික්ඛෙපකො පි භණති. එවං සඞ්ඝගතො කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං ගණගතො කායිකං පාගබ්භියං දස්සෙති? ඉධෙකච්චො ගණගතො අචිත්තිකාරකතො ථෙරානං භික්ඛූනං අනුපාහනානං චඞ්කමන්තානං සඋපාහනො චඞ්කමති. නීචෙ චඞ්කමෙ චඞ්කමන්තානං උච්චෙ චඞ්කමෙ චඞ්කමති. ඡමාය{3} චඞ්කමන්තානං චඞ්කමෙ චඞ්කමති, ඝට්ටයන්තොපි තිට්ඨති. ඝට්ටයන්තොපි නිසීදති. පුරතොපි තිට්ඨති. පුරතොපි නිසීදති. උච්චෙපි ආසනෙ නිසීදති. සසීසං පාරුපිත්වාපි නිසීදති. ඨිතකොපි භණති. බාහාවික්ඛෙපකොපි භණති. එවං ගණගතො කායිකං පාගබ්භියං දස්සෙති."
                    }
                ],
                "footnotes": [
                    {
                        "type": "footnote",
                        "text": "a. ඛුද්දකවත්ථුවිභඞ්ග."
                    },
                    {
                        "type": "footnote",
                        "text": "1. මච්ඡෙරං - මඡසං"
                    },
                    {
                        "type": "footnote",
                        "text": "2. කටුකඤ්චකතා - PTS"
                    },
                    {
                        "type": "footnote",
                        "text": "3. ඡමායං. PTS ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 310,
            "pali": {
                "entries": [
                    {
                        "type": "paragraph",
                        "text": "කථං භොජනසාලායං කායිකං පාගබ්භියං දස්සෙති.? ඉධෙකච්චො භොජනසාලායං අචිත්තීකාරකතො ථෙරෙ භික්ඛූ අනුපඛජ්ජ නිසීදති. නවෙපි භික්ඛූ ආසනෙන පටිබාහති. ඝට්ටයන්තොපි තිට්ඨති. ඝට්ටයන්තොපි නිසීදති. පුරතොපි තිට්ඨති. පුරතොපි නිසීදති. උච්චෙපි ආසනෙ නිසීදති. සසීසං පාරුපිත්වාපි නිසීදති. ඨිතකොපි භණති. බාහාවික්ඛෙපකොපි භණති. එවං භොජනසාලායං කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං ජන්තාඝරෙ කායිකං පාගබ්භියං දස්සෙති? ඉධෙකච්චො ජන්තාඝරෙ අචිත්තිකාරකතො ථෙරෙ භික්ඛූ ඝට්ටයන්තොපි තිට්ඨති ඝට්ටයන්තොපි නිසීදති. පුරතොපි තිට්ඨති. පුරතොපි නිසීදති. උච්චෙපි ආසනෙ නිසීදති. අනාපුච්ඡාපි කට්ඨං පක්ඛිපති. අනාපුච්ඡා පි ද්වාරං{1} පිදහති. බාහාවික්ඛෙපකොපි භණති. එවං ජන්තාඝරෙ කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං උදකතිත්ථෙ කායිකං පාගබ්භියං දස්සෙති? ඉධෙකච්චො උදකතිත්ථෙ අචිත්තීකාරකතො ථෙරෙ භික්ඛූ ඝට්ටයන්තොපි ඔතරති. පුරතොපි ඔතරති. ඝට්ටයන්තොපි නහායති{2}. පුරතොපි නහායති. උපරිතොපි නහායති. ඝට්ටයන්තොපි උත්තරති. පුරතොපි උත්තරති. උපරිතොපි උත්තරති. එවං උදකතිත්ථෙ කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං අන්තරඝරං පවිසන්තො කායිකං පාගබ්භියං දස්සෙති? ඉධෙකච්චො අන්තරඝරං පවිසන්තො අචිත්තීකාරකතො ථෙරෙ භික්ඛූ ඝට්ටයන්තොපි ගච්ඡති. පුරතොපි ගච්ඡති. වොක්කම්මාපි ථෙරානං භික්ඛූනං පුරතො පුරතො{3} ගච්ඡති. එවං අන්තරඝරං පවිසන්තොපි කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං අන්තරඝරං පවිට්ඨො කායිකං පාගබ්භියං දස්සෙති? ඉධෙකච්චො අන්තරඝරං පවිට්ඨො ‘න පවිසථ{4} භන්තෙ’ති වුච්චමානො පවිසති. ‘න තිට්ඨථ භන්තෙ’ති වුච්චමානො තිට්ඨති. ‘න නිසීදථ භන්තෙ’ති වුච්චමානො නිසීදති. අනොකාසම්පි පවිසති. අනොකාසෙපි තිට්ඨති. අනොකාසෙපි නිසීදති. යානි තානිපි හොන්ති කුලානං ඔවරකානි ගූළ්හානි ච පටිච්ඡන්නානි ච, යත්ථ කුලිත්ථියො කුලධීතරො{5} කුලසුණ්හායො කුලකුමාරිකායො නිසීදන්ති, තත්ථපි සහසා පවිසති. කුමාරකස්සපි සිරං පරාමසති. එවං අන්තරඝරං පවිට්ඨො කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කතමං වාචසිකං පාගබ්භියං? ඉධෙකච්චො සඞ්ඝගතොපි වාචසිකං පාගබ්භියං දස්සෙති. ගණගතොපි වාචසිකං පාගබ්භියං දස්සෙති. අන්තරඝරං පවිට්ඨොපි වාචසිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං සඞ්ඝගතොපි වාචසිකං පාගබ්භියං දස්සෙති? ඉධෙකච්චො සඞ්ඝගතො අචිත්තීකාරකතො ථෙරෙ භික්ඛූ අනාපුච්ඡා වා අනජ්ඣිට්ඨො වා ධම්මං භණති. පඤ්හං විස්සජ්ජෙති පාතිමොක්ඛං උද්දිසති. ඨිතකොපි භණති. බාහාවික්ඛෙපකොපි භණති. එවං සඞ්ඝගතො වාචසිකං පාගබ්භියං දස්සෙති."
                    }
                ],
                "footnotes": [
                    {
                        "type": "footnote",
                        "text": "1. ආකුලිතොයං පාඨො - මඡසං. PTS. පොත්ථකෙසු,"
                    },
                    {
                        "type": "footnote",
                        "text": "2. නහායති - මඡසං."
                    },
                    {
                        "type": "footnote",
                        "text": "3. පුරතො - PTS."
                    },
                    {
                        "type": "footnote",
                        "text": "4. පවිස - මඡසං. ස්යා. PTS."
                    },
                    {
                        "type": "footnote",
                        "text": "5. කුලධීතායො - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 312,
            "pali": {
                "entries": [
                    {
                        "type": "paragraph",
                        "text": "කථං ගණගතො වාචසිකං පාගබ්භියං දස්සෙති? ඉධෙකච්චො ගණගතො අචිත්තිකාරකතො ථෙරෙ භික්ඛූ අනාපුච්ඡා වා අනජ්ඣිට්ඨො වා ආරාමගතානං භික්ඛූනං ධම්මං භණති. පඤ්හං විස්සජ්ජෙති. ඨිතකොපි භණති. බාහාවික්ඛෙපකොපි භණති. ආරාමගතානං භික්ඛූණීනං උපාසකානං උපාසිකානං ධම්මං භණති. පඤ්හං විස්සජ්ජෙති. ඨිතකොපි භණති. බාහාවික්ඛෙපකොපි භණති. එවං ගණගතො වාචසිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං අන්තරඝරං පවිට්ඨො වාචසිකං පාගබ්භියං දස්සෙති? ඉධෙකච්චො අන්තරඝරං පවිට්ඨො ඉත්ථිං වා කුමාරිං වා එවමාහ: ‘ඉත්ථංනාමෙ, ඉත්ථංගොත්තෙ, කිං අත්ථි? යාගු අත්ථි? භත්තං අත්ථි? ඛාදනීයං අත්ථි? කිං පිවිස්සාම? කිං භුඤ්ජිස්සාම? කිං ඛාදිස්සාම,? කිං වා අත්ථි,? කිං වා මෙ දස්සථා’ති විප්පලපති. {*}එවං අන්තරඝරං පවිට්ඨො වාචසිකං පාගබ්භියං දස්සෙති. ඉදං වාචසිකං පාගබ්භියං."
                    },
                    {
                        "type": "paragraph",
                        "text": "කතමං චෙතසිකං පාගබ්භියං? ඉධෙකච්චො න උච්චාකුලා පබ්බජිතො සමානො උච්චාකුලා පබ්බජිතෙන සද්ධිං සදිසං අත්තානං දහති චිත්තෙන. න මහාකුලා පබ්බජිතො සමානො මහාකුලා පබ්බජිතෙන සද්ධිං සදිසං අත්තානං දහති චිත්තෙන, න මහාභොගකුලා පබ්බජිතො සමානො මහාභොගකුලා පබ්බජිතෙන සද්ධිං සදිසං අත්තානං දහති චිත්තෙන, න උළාරභොගකුලා පබ්බජිතො සමානො - න සුත්තන්තිකො සමානො සුත්තන්තිකෙන සද්ධිං සදිසං අත්තානං දහති චිත්තෙන. න විනයධරො සමානො - න ධම්මකථිකො සමානො - න ආරඤ්ඤිකො සමානො - න පිණ්ඩපාතිකො සමානො - න පංසුකූලිකො සමානො - න තෙචීවරිකො සමානො - න සපදානචාරිකො සමානො - න ඛලුපච්ඡාභත්තිකො සමානො - න නෙසජ්ජිකො සමානො - න යථාසන්ථතිකො සමානො - න පඨමස්ස ඣානස්ස ලාභී සමානො පඨමස්ස ඣානස්ස ලාභිනා සද්ධිං සදිසං අත්තානං දහති චිත්තෙන. -පෙ- න නෙවසඤ්ඤානාසඤ්ඤායතනසමාපත්තියා ලාභී සමානො - නෙවසඤ්ඤානාසඤ්ඤායතනසමාපත්තියා ලාභිනා සද්ධිං සදිසං අත්තානං දහති චිත්තෙන. ඉදං චෙතසිකං පාගබ්භියං."
                    },
                    {
                        "type": "paragraph",
                        "text": "යස්සිමානි තීණි පාගබ්භියානි පහීනානි සමුච්ඡින්නානි වුපසන්තානි. පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි, සො වුච්චති අප්පගබ්භොති - ‘අප්පගබ්භො.’"
                    }
                ],
                "footnotes": [
                    {
                        "type": "footnote",
                        "text": "*. යා එවරූපා -පෙ- ලාලප්පිතත්තං ඉතිපි මඡසං PTS පොත්ථකෙසු දිස්සති. තං පන පරිදෙවනිද්දෙසෙ දෙසිතං ඉධ න යුජ්ජතීති මඤ්ඤෙ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 314,
            "pali": {
                "entries": [
                    {
                        "type": "paragraph",
                        "text": "**අජෙගුච්ඡො**ති - අත්ථි පුග්ගලො ජෙගුච්ඡො. අත්ථි අජෙගුච්ඡො. කතමො ච පුග්ගලො ජෙගුච්ඡො? ඉධෙකච්චො පුග්ගලො දුස්සීලො හොති පාපධම්මො අසුචිසඞ්කස්සරසමාචාරො පටිච්ඡන්නකම්මන්තො අස්සමණො සමණපටිඤ්ඤො අබ්රහ්මචාරී බ්රහ්මචාරී පටිඤ්ඤො අන්තොපූති අවස්සුතො කසම්බුජාතො. අයං වුච්චති පුග්ගලො ජෙගුච්ඡො. අථවා, කොධනො හොති උපායාසබහුලො අප්පම්පි වුත්තො සමානො අභිසජ්ජති කුප්පති ව්යාපජ්ජති පතිත්ථියති, කොපඤ්ච දොසඤ්ච අප්පච්චයඤ්ච පාතුකරොති. අයං වුච්චති පුග්ගලො ජෙගුච්ඡො. අථවා, කොධනො හොති උපනාහී,{*} මක්ඛී හොති පළාසී, ඉස්සුකී හොති මච්ඡරී, සඨො හොති මායාවී, ථද්ධො හොති අතිමානී, පාපිච්ඡො හොති මිච්ඡාදිට්ඨි, සන්දිට්ඨිපරාමාසී හොති ආධානගාහී දුප්පටිනිස්සග්ගී; අයං වුච්චති පුග්ගලො ජෙගුච්ඡො."
                    },
                    {
                        "type": "paragraph",
                        "text": "කතමො ච පුග්ගලො අජෙගුච්ඡො? ඉධ භික්ඛු සීලවා හොති, පාතිමොක්ඛසංවරසංවුතො විහරති, ආචාරගොචරසම්පන්නො අණුමත්තෙසු වජ්ජෙසු භයදස්සාවී, සමාදාය සික්ඛති සික්ඛාපදෙසු. අයං වුච්චති පුග්ගලො අජෙගුච්ඡො. අථවා, අක්කොධනො හොති අනුපායාසබහුලො, බහුම්පි වුත්තො සමානො නාභිසජ්ජති න කුප්පති න ව්යාපජ්ජති න පතිත්ථියති, න කොපඤ්ච දොසඤ්ච අප්පච්චයඤ්ච පාතුකරොති. අයං වුච්චති පුග්ගලො අජෙගුච්ඡො. අථවා, අක්කොධනො හොති අනුපනාහී,{*} අමක්ඛී හොති අපළාසී, අනුස්සුකී හොති අමච්ඡරී, අසඨො හොති අමායාවී, අථද්ධො හොති අනතිමානී, න පාපිච්ඡො හොති, න මිච්ඡාදිට්ඨි, අසන්දිට්ඨිපරාමාසී හොති අනාධානගාහී සුප්පටිනිස්සග්ගී. අයං වුච්චති පුග්ගලො අජෙගුච්ඡො. සබ්බෙ බාලපුථුජ්ජනා ජෙගුච්ඡා. පුථුජ්ජනකල්යාණකං උපාදාය අට්ඨ අරියපුග්ගලා{1} අජෙගුච්ඡාති - අප්පගබ්භො අජෙගුච්ඡො."
                    },
                    {
                        "type": "paragraph",
                        "text": "**පෙසුනෙය්යෙ ච නො යුතො**ති - ‘පෙසුඤ්ඤ’න්ති ඉධෙකච්චො පිසුනවාචො{2} හොති: ඉතො සුත්වා අමුත්ර අක්ඛාතා ඉමෙසං භෙදාය; අමුත්ර වා සුත්වා ඉමෙසං අක්ඛාතා අමූසං භෙදාය; ඉති සමග්ගානං වා භෙත්තා භින්නානං වා අනුප්පදාතා වග්ගාරාමො වග්ගරතො, වග්ගනන්දී වග්ගකරණිං වාචං භාසිතා හොති. ඉදං වුච්චති පෙසුඤ්ඤං."
                    }
                ],
                "footnotes": [
                    {
                        "type": "footnote",
                        "text": "*. ස්යාම. PTS. පොත්ථකෙසු ‘හොති’ සද්දො සබ්බපදෙහි යොජිතො."
                    },
                    {
                        "type": "footnote",
                        "text": "1. සබ්බො කල්යාණපුථුජ්ජනං උපාදාය අරියපුග්ගලො, PTS"
                    },
                    {
                        "type": "footnote",
                        "text": "2. පිසුණවාචො - මඡසං, සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 316,
            "pali": {
                "entries": [
                    {
                        "type": "paragraph",
                        "text": "අපිච, ද්වීහි කාරණෙහි පෙසුඤ්ඤං උපසංහරති: පියකම්යතාය වා භෙදාධිප්පායො වා. කථං පියකම්යතාය පෙසුඤ්ඤං උපසංහරති? ‘ඉමස්ස පියො භවිස්සාමි, මනාපො භවිස්සාමි, විස්සාසිකො භවිස්සාමි, අබ්භන්තරිකො භවිස්සාමි, සුහදයො භවිස්සාමී’ති එවං පියකම්යතාය පෙසුඤ්ඤං උපසංහරති. කථං භෙදාධිප්පායො පෙසුඤ්ඤං උපසංහරති? ‘කථං ඉමෙ නානා අස්සු, විනා අස්සු, වග්ගා අස්සු, ද්වෙධා අස්සු, ද්වෙජ්ඣා අස්සු, ද්වෙ පක්ඛා අස්සු, භිජ්ජෙය්යුං න සමාගච්ඡෙය්යුං, දුක්ඛං අඵාසුං විහරෙය්යු’න්ති එවං භෙදාධිප්පායො පෙසුඤ්ඤං උපසංහරති. යස්සෙතං පෙසුඤ්ඤං පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪං, සො පෙසුඤ්ඤෙ නො{1} යුතො න යුත්තො නප්පයුත්තො න සමායුත්තොති - ‘පෙසුනෙය්යෙ ච යො යුතො.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පතිලීනො අකුහකො අපිහාලු අමච්ඡරී,\nඅප්පගබ්භො අජෙගුච්ඡො පෙසුනෙය්යෙ ච නො යුතො’ති.",
                        "level": 1
                    },
                    {
                        "type": "heading",
                        "text": "10 - 6",
                        "level": 1
                    },
                    {
                        "type": "gatha",
                        "text": "සාතියෙසු අනස්සාවී අතිමානෙ ච නො යුතො,\nසණ්හො ච පටිභානවා න සද්ධො න විරජ්ජති.",
                        "level": 1
                    },
                    {
                        "type": "paragraph",
                        "text": "**සාතියෙසු අනස්සාවී**ති - ‘සාතියා’ වුච්චන්ති පඤ්ච කාමගුණා. කිං කාරණා සාතියා වුච්චන්ති පඤ්ච කාමගුණා? යෙභුය්යෙන දෙවමනුස්සා පඤ්ච කාමගුණෙ ඉච්ඡන්ති සාදියන්ති පත්ථයන්ති පිහයන්ති අභිජප්පන්ති. තඞ්කාරණා සාතියා වුච්චන්ති පඤ්ච කාමගුණා. යෙසං එසා සාතියා තණ්හා අප්පහීනා, තෙසං චක්ඛුතො රූපතණ්හා සවති ආසවති{2} සන්දති පවත්තති. සොතතො සද්දතණ්හා -පෙ- ඝානතො ගන්ධතණ්හා - ජිව්හාතො රසතණ්හා - කායතො ඵොට්ඨබ්බතණ්හා, මනතො ධම්මතණ්හා සවති ආසවති{2} සන්දති පවත්තති. යෙසං එසා සාතියා තණ්හා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා; තෙසං චක්ඛුතො රූපතණ්හා න සවති නාසවති{3} න සන්දති නප්පවත්තති. සොතතො සද්දතණ්හා -පෙ- මනතො ධම්මතණ්හා න සවති නාසවති{3} න සන්දති න පවත්තතීති- ‘සාතියෙසු අනස්සාවී.’"
                    }
                ],
                "footnotes": [
                    {
                        "type": "footnote",
                        "text": "1. පෙසුඤ්ඤෙන - සීමු. II."
                    },
                    {
                        "type": "footnote",
                        "text": "2. අස්සවති - ස. මනුප - පසවති PTS."
                    },
                    {
                        "type": "footnote",
                        "text": "3. නාස්සවති - මනුප. නපසවති PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 318,
            "pali": {
                "entries": [
                    {
                        "type": "paragraph",
                        "text": "**අතිමානෙ ච නො යුතො**ති - කතමො අතිමානො? ඉධෙකච්චො පරං අතිමඤ්ඤති ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනා. යො එවරූපො මානො මඤ්ඤනා මඤ්ඤිතත්තං උන්නති උන්නමො ධජො සම්පග්ගාහො කෙතුකම්යතා චිත්තස්ස, අයං වුච්චති අතිමානො. යස්සෙසො අතිමානො පහීනො සමුච්ඡින්නො වූපසන්තො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪො, සො අතිමානෙ ච නො යුතො න යුත්තො නප්පයුත්තො න සමායුත්තොති ‘අතිමානෙ ච නො යුතො.’"
                    },
                    {
                        "type": "paragraph",
                        "text": "**සණ්හො ච පටිභානවා**ති - ‘සණ්හො’ති සණ්හෙන කායකම්මෙන සමන්නාගතොති සණ්හො; සණ්හෙන වචීකම්මෙන සමන්නාගතොති සණ්හො; සණ්හෙන මනොකම්මෙන සමන්නාගතොති සණ්හො; සණ්හෙහි සතිපට්ඨානෙහි සමන්නාගතොති සණ්හො; සණ්හෙහි සම්මප්පධානෙහි සණ්හෙහි ඉද්ධිපාදෙහි - සණ්හෙහි ඉන්ද්රියෙහි - සණ්හෙහි බලෙහි සණ්හෙහි බොජ්ඣඞ්ගෙහි සමන්නාගතොති සණ්හො; සණ්හෙන අරියෙන අට්ඨඞ්ගිකෙන මග්ගෙන සමන්නාගතොති සණ්හො; **පටිභානවා**ති - තයො පටිභානවන්තො: පරියත්තිපටිභානවා පරිපුච්ඡාපටිභානවා අධිගමපටිභානවා. කතමො පරියත්තිපටිභානවා? ඉධෙකච්චස්ස පකතියාපි පරියාපුතං හොති සුත්තං ගෙය්යං වෙය්යාකරණං ගාථං උදානං ඉතිවුත්තකං ජාතකං අබ්භුතධම්මං වෙදල්ලං; තස්ස පරියත්තිං නිස්සාය පටිභාති{1}. අයං පරියත්තිපටිභානවා. කතමො පරිපුච්ඡාපටිභානවා? ඉධෙකච්චො පරිපුච්ඡිතා{2} හොති අත්තත්ථෙ ච ඤායත්ථෙ ච ලක්ඛණෙ ච කාරණෙ ච ඨානාඨානෙ ච, තස්ස තං පරිපුච්ඡං නිස්සාය පටිභාති. අයං පරිපුච්ඡාපටිභානවා. කතමො අධිගමපටිභානවා? ඉධෙකච්චස්ස අධිගතා හොන්ති චත්තාරො සතිපට්ඨානා චත්තාරො සම්මප්පධානා චත්තාරො ඉද්ධිපාදා පඤ්චින්ද්රියානි පඤ්ච බලානි සත්තබොජ්ඣඞ්ගා අරියො අට්ඨඞ්ගිකො මග්ගො චත්තාරො අරියමග්ගා චත්තාරි සාමඤ්ඤඵලානි චතස්සො පටිසම්භිදායො ඡ අභිඤ්ඤායො; තස්ස අත්ථො ඤාතො. ධම්මො ඤාතො. නිරුත්ති ඤාතා. අත්ථෙ ඤාතෙ අත්ථො පටිභාති.{1} ධම්මෙ ඤාතෙ ධම්මො පටිභාති{1} නිරුත්තියා ඤාතාය නිරුත්ති පටිභාති{1} ඉමෙසු තීසු ඤාණෙසු ඤාණං පටිභානපටිසම්භිදා. ඉමාය පටිභානපටිසම්භිදාය උපෙතො සමුපෙතො උපාගතො සමුපාගතො උපපන්නො සමුපපන්නො සමන්නාගතො. සො වුච්චති පටිභානවා. යස්ස පරියත්ති නත්ථි, පරිපුච්ඡා නත්ථි, අධිගමො නත්ථි, කිං තස්ස පටිභායිස්සතීති - ‘සණ්හො ච පටිභානවා..."
                    }
                ],
                "footnotes": [
                    {
                        "type": "footnote",
                        "text": "1. පටිභායති - සීමු. II. මඡසං PTS."
                    },
                    {
                        "type": "footnote",
                        "text": "2. පරිපුච්ඡිතං සීමු. II. පරිපුච්ඡිකතා - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 320,
            "pali": {
                "entries": [
                    {
                        "type": "paragraph",
                        "text": "**න සද්ධො න විරජ්ජතී**ති - ‘ න සද්ධො’ති සාමං සයං අභිඤ්ඤාතං අත්තපච්චක්ඛං ධම්මං න කස්සචි සද්දහති. අඤ්ඤස්ස සමණස්ස වා බ්රාහ්මණස්ස වා දෙවස්ස වා මාරස්ස වා බ්රහ්මුනො වා. ‘සබ්බෙ සඞ්ඛාරා අනිච්චා’ති සාමං සයං අභිඤ්ඤාතං -පෙ- ‘සබ්බෙ සඞ්ඛාරා දුක්ඛා’ති ‘සබ්බෙ ධම්මා අනත්තා’ති - අවිජ්ජාපච්චයා සඞ්ඛාරා’ති -පෙ- ජාතිපච්චයා ජරාමරණ’න්ති ‘අවිජ්ජානිරොධා සඞ්ඛාරනිරොධො’ති -පෙ- ‘ජාතිනිරොධා ජරාමරණනිරොධො’ති ‘ඉදං දුක්ඛ’න්ති -පෙ- ‘අයං දුක්ඛනිරොධගාමිනී පටිපදා’ති ‘ඉමෙ ආසවා’ති -පෙ- ‘අයං ආසවනිරොධගාමිනීපටිපදා’ති ‘ඉමෙ ධම්මා අභිඤ්ඤෙය්යා’ති -පෙ- ‘ඉමෙ ධම්මා සච්ඡිකාතබ්බා’ති සාමං සයං සයමභිඤ්ඤාතං -පෙ- ඡන්නං ඵස්සායතනානං සමුදයඤ්ච අත්ථංගමඤ්ච අස්සාදඤ්ච ආදීනවඤ්ච නිස්සරණඤ්ච. පඤ්චන්නං උපාදානක්ඛන්ධානං සමුදයඤ්ච -පෙ- චතුන්නං මහාභූතානං සමුදයඤ්ච අත්ථංගමඤ්ච අස්සාදඤ්ච ආදීනවඤ්ච නිස්සරණඤ්ච සාමං සයමභිඤ්ඤාතං -පෙ- යං කිඤ්චි සමුදයධම්මං සබ්බං තං නිරොධධම්මන්ති සාමං සයමභිඤ්ඤාතං අත්තපච්චක්ඛං ධම්මං න කස්සචි සද්දහති. අඤ්ඤස්ස සමණස්ස වා බ්රාහ්මණස්ස වා දෙවස්ස වා මාරස්ස වා බ්රහ්මුනො වා. වුත්තං හෙතං භගවතා:"
                    },
                    {
                        "type": "paragraph",
                        "text": "“සද්දහසි ත්වං සාරිපුත්ත සද්ධින්ද්රියං භාවිතං බහුලීකතං අමතොගධං හොති අමතපරායනං අමතපරියොසානං? විරියින්ද්රියං - සතින්ද්රියං - සමාධින්ද්රියං - පඤ්ඤින්ද්රියං භාවිතං බහුලීකතං අමතොගධං හොති අමතපරායනං අමතපරියොසාන’න්ති. නඛ්වාහං එත්ථ භන්තෙ භගවතො සද්ධාය ගච්ඡාමි. සද්ධින්ද්රියං - විරියින්ද්රියං - සතින්ද්රියං - සමාධින්ද්රියං පඤ්ඤින්ද්රියං භාවිතං බහුලීකතං අමතොගධං හොති අමතපරායනං අමතපරියොසානන්ති යෙසං නු එතං භන්තෙ අඤ්ඤාතං අස්ස අදිට්ඨං අවිදිතං අසච්ඡිකතං අඵස්සිතං පඤ්ඤාය; තෙ තත්ථ පරෙසං සද්ධාය ගච්ඡෙය්යුං: සද්ධින්ද්රියං භාවිතං බහුලීකතං අමතොගධං හොති අමතපරායනං අමතපරියොසානං, විරියින්ද්රියං - සතින්ද්රියං - සමාධින්ද්රියං - පඤ්ඤින්ද්රියං භාවිතං බහුලීකතං අමතොගධං හොති අමතපරායනං අමතපරියොසානන්ති. යෙසඤ්ච ඛො එතං භන්තෙ ඤාතං දිට්ඨං විදිතං සච්ඡිකතං ඵස්සිතං පඤ්ඤාය නික්ඛඞ්ඛා තෙ තත්ථ නිබ්බිචිකිච්ඡා: සද්ධින්ද්රියං භාවිතං බහුලීකතං අමතොගධං හොති අමතපරායනං අමතපරියොසානං විරියින්ද්රියං - සතින්ද්රියං - සමාධින්ද්රියං - පඤ්ඤින්ද්රියං භාවිතං බහුලීකතං අමතොගධං හොති අමතපරායනං අමතපරියොසානන්ති. මය්හඤ්ච ඛො එතං භන්තෙ ඤාතං දිට්ඨං විදිතං සච්ඡිකතං ඵස්සිතං පඤ්ඤාය. නික්කඞ්ඛොහං තත්ථ නිබ්බිචිකිච්ඡො: සද්ධින්ද්රියං විරියින්ද්රියං - සතින්ද්රියං - සමාධින්ද්රියං පඤ්ඤින්ද්රියං භාවිතං බහුලීකතං අමතොගධං හොති අමතපරායනං අමතපරියොසානන්ති. සාධු සාධු සාරිපුත්ත, යෙසං හෙතං සාරිපුත්ත, අඤ්ඤාතං අස්ස අදිට්ඨං අවිදිතං අසච්ඡිකතං අඵස්සිතං පඤ්ඤාය, තෙ තත්ථ පරෙසං සද්ධාය ගච්ඡෙය්යුං. සද්ධින්ද්රියං -පෙ- පඤ්ඤින්ද්රියං භාවිතං බහුලීකතං අමතොගධං හොති අමතපරායනං අමතපරියොසානන්ති.{a}"
                    }
                ],
                "footnotes": [
                    {
                        "type": "footnote",
                        "text": "1. සද්ධහති PTS"
                    },
                    {
                        "type": "footnote",
                        "text": "a. සංයුත්තනිකාය - ඉන්ද්රියසංයුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 322,
            "pali": {
                "entries": [
                    {
                        "type": "gatha",
                        "text": "1. අස්සද්ධො අකතඤ්ඤූ ච සන්ධිච්ඡෙදො ච යො නරො,\nහතාවකාසො වන්තාසො ස චෙ උත්තමපොරිසො “ති.{a}",
                        "level": 1
                    },
                    {
                        "type": "paragraph",
                        "text": "**න විරජ්ජතී**ති - සබ්බෙ බාලපුථුජ්ජනා රජ්ජන්ති, පුථුජ්ජනකල්යාණකං{1} උපාදාය සත්ත සෙඛා විරජ්ජන්ති; අරහා නෙවරජ්ජති නො විරජ්ජති. විරත්තො{2} සො ඛයා රාගස්ස වීතරාගත්තා ඛයා දොසස්ස වීතදොසත්තා ඛයා මොහස්ස වීතමොහත්තා; සො වුත්ථවාසො චිණ්ණචරණො -පෙ- ජාතිමරණසංසාරො නත්ථි තස්ස පුනබ්භවොති ‘න සද්ධො න විරජ්ජති.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සාතියෙසු අනස්සාවී අතිමානෙ ච නො යුතො,\nසණ්හො ච පටිභානවා න සද්ධො න විරජ්ජතී”ති.",
                        "level": 1
                    },
                    {
                        "type": "heading",
                        "text": "10 - 7",
                        "level": 1
                    },
                    {
                        "type": "gatha",
                        "text": "ලාභකම්යා න සික්ඛති අලාභෙ ච න කුප්පති,\nඅවිරුද්ධො ච තණ්හාය රසෙ ච නානුගිජ්ඣති.",
                        "level": 1
                    },
                    {
                        "type": "paragraph",
                        "text": "**ලාභකම්යා න සික්ඛති අලාභෙ ච න කුප්පතී**ති - කථං ලාභකම්යා සික්ඛති? “ඉධ භික්ඛු භික්ඛුං පස්සති ලාභිං චිවරපිණ්ඩපාතසෙනාසනගිලානපච්චයභෙසජ්ජපරික්ඛාරානං; තස්ස එවං හොති ‘කෙන නු ඛො අයමායස්මා ලාභී චීවරපිණ්ඩපාතසෙනාසනගිලානපච්චයභෙසජ්ජපරික්ඛාරාන’න්ති. තස්ස එවං හොති: ‘අයං ඛො ආයස්මා සුත්තන්තිකො. තෙනායමායස්මා ලාභී චීවරපිණ්ඩපාතසෙනාසනගිලානපච්චයභෙජ්ජපරික්ඛාරාන’න්ති. සො ලාභහෙතු ලාභපච්චයා ලාභකාරණා ලාභාභිනිබ්බත්තියා ලාභං පරිපාචෙන්තො සුත්තන්තං පරියාපුණාති. එවම්පි ලාභකම්යා සික්ඛති. අථවා, භික්ඛු භික්ඛුං පස්සති ලාභිං චීවරපිණ්ඩපාතසෙනාසනගිලානපච්චභෙසජ්ජපරික්ඛාරානං. තස්ස එවං හොති: ‘කෙන නු ඛො අයමායස්මා ලාභි චීවරපිණ්ඩපාතසෙනාසනගිලානපච්චයභෙසජ්ජපරික්ඛාරාන’න්ති. තස්ස එවං හොති: ‘අයං ඛො ආයස්මා විනයධරො -පෙ- ධම්මකථිකො{3}, තෙනායමායස්මා ලාභී චීවරපිණ්ඩපාතසෙනාසනගිලානපච්චයභෙජ්ජපරික්ඛාරාන’න්ති. සො ලාභහෙතු ලාභපච්චයා ලාභකාරණා ලාභාභිනිබ්බත්තියා ලාභං පරිපාචෙන්තො අභිධම්මං පරියාපුණාති. එවම්පි ලාභකම්යා සික්ඛති. අථවා, භික්ඛු භික්ඛුං පස්සති. ලාභිං චීවරපිණ්ඩපාතසෙනාසනගිලානපච්චභෙසජ්ජපරික්ඛාරානං. තස්ස එවං හොති: ‘කෙන නු ඛො අයමායස්මා ලාභි චීවරපිණ්ඩපාතසෙනාසනගිලානපච්චයභෙසජ්ජපරික්ඛාරාන’න්ති. තස්ස එවං හොති: ‘අයං ඛො ආයස්මා ආරඤ්ඤිකො - පිණ්ඩපාතිකො - පංසුකූලිකො - තෙචීවරිකො - සපදානචාරිකො - ඛලුපච්ඡාභත්තිකො - නෙසජ්ජිකො - යථාසන්ථතිකො. තෙනායමායස්මා ලාභි චීවරපිණ්ඩපාතසෙනාසනගිලානපච්චයභෙසජ්ජපරික්ඛාරාන’න්ති. සො ලාභහෙතු ලාභපච්චයා ලාභකාරණා ලාභාභිනිබ්බත්තියා ලාභං පරිපාචෙන්තො ආරඤ්ඤිකො හොති. -පෙ- යථාසන්ථතිකො හොති. එවම්පි ලාභකම්යා සික්ඛති."
                    }
                ],
                "footnotes": [
                    {
                        "type": "footnote",
                        "text": "a. ධම්මපද - අරහන්තවග්ග."
                    },
                    {
                        "type": "footnote",
                        "text": "1. කල්යාණපුථුජ්ජනං - ස්යා PTS."
                    },
                    {
                        "type": "footnote",
                        "text": "2. විරතො - PTS."
                    },
                    {
                        "type": "footnote",
                        "text": "3. ආභිධම්මිකො - ස්යා PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 324,
            "pali": {
                "entries": [
                    {
                        "type": "paragraph",
                        "text": "කථං න ලාභකම්යා සික්ඛති? ඉධ භික්ඛු න ලාභහෙතු න ලාභපච්චයා න ලාභකාරණා න ලාභාභිනිබ්බත්තියා න ලාභං පරිපාචෙන්තො යාවදෙව අත්තදමථාය අත්තසමථාය අත්තපරිනිබ්බාපනත්ථාය සුත්තන්තං පරියාපුණාති. විනයං පරියාපුණාති අභිධම්මං පරියාපුණාති. එවම්පි න ලාභකම්යා සික්ඛති. අථවා, භික්ඛු න ලාභහෙතු න ලාභපච්චයා න ලාභකාරණා න ලාභාභිනිබ්බත්තියා න ලාභං පරිපාචෙන්තො යාවදෙව අප්පිච්ඡංයෙව නිස්සාය සන්තුට්ඨිඤ්ඤෙව{2} නිස්සාය සල්ලෙඛඤ්ඤෙව නිස්සාය පවිවෙකඤ්ඤෙව නිස්සාය ඉදමත්ථිතඤ්ඤෙව{2} නිස්සාය ආරඤ්ඤිකො හොති පිණ්ඩපාතිකො හොති. පංසුකූලිකො හොති. තෙචීවරිකො හොති. සපදානචාරිකො හොති. ඛලුපච්ඡාභත්තිකො හොති. නෙසජ්ජිකො හොති. යථාසන්ථතිකො හොති. එවම්පි න ලාභකම්යා සික්ඛතීති - ලාභකම්යා න සික්ඛති."
                    },
                    {
                        "type": "paragraph",
                        "text": "**අලාභෙ ච න කුප්පතී**ති - කථං අලාභෙ කුප්පති? ඉධෙකච්චො කුලං වා න ලභාමි, ගණං වා න ලභාමි, ආවාසං වා න ලභාමි, ලාභං වා න ලභාමි, යසං වා න ලභාමි, පසංසං වා න ලභාමි, සුඛං වා න ලභාමි, චීවරං වා න ලභාමි, පිණ්ඩපාතං වා න ලභාමි, සෙනාසනං වා න ලභාමි, ගිලානපච්චයභෙසජ්ජපරික්ඛාරං වා න ලභාමි, ගිලානුපට්ඨාකං වා න ලභාමි, අප්පඤ්ඤාතොම්හීති කුප්පති ව්යාපජ්ජති පතිත්ථියති{3} කොපඤ්ච දොසඤ්ච අප්පච්චයඤ්ච පාතුකරොති. එවං අලාභෙ කුප්පති. කථං අලාභෙ න කුප්පති? ඉධ භික්ඛු කුලං වා න ලභාමි, ගණං වා න ලභාමි -පෙ- අප්පඤ්ඤාතොම්හීති න කුප්පති න ව්යාපජ්ජති න පතිත්ථියති න කොපඤ්ච දොසඤ්ච අප්පච්චයඤ්ච පාතුකරොති. එවං අලාභෙ ච න කුප්පතීති - ලාභකම්යා න සික්ඛති අලාභෙ ච න කුප්පති."
                    },
                    {
                        "type": "paragraph",
                        "text": "**අවිරුද්ධො ච තණ්හාය රසෙ ච නානුගිජ්ඣතී**ති - ‘ විරුද්ධො’ති යො චිත්තස්ස ආඝාතො පටිඝාතො පටිඝං පටිවිරොධො කොපො පකොපො සම්පකොපො දොසො පදොසො සම්පදොසො චිත්තස්ස බ්යාපත්ති මනොපදොසො කොධො කුජ්ඣනා කුජ්ඣිතත්තං දොසො දුස්සනා දුස්සිතත්තං බ්යාපත්ති බ්යාපජ්ජනා බ්යාපජ්ජිතත්තං විරොධො පටිවිරොධො චණ්ඩික්කං අසුරොපො{4} අනත්තමනතා චිත්තස්ස{a} අයං වුච්චති විරොධො. යස්සෙසො විරොධො පහීනො සමුච්ඡින්නො වූපසන්තො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪො. සො වුච්චති අවිරුද්ධො. **තණ්හා**ති රූපතණ්හා සද්දතණ්හා ගන්ධතණ්හා රසතණ්හා ඵොට්ඨබ්බතණ්හා ධම්මතණ්හා. **රසො**ති මූලරසො ඛන්ධරසො තචරසො පත්තරසො පුප්ඵරසො ඵලරසො, අම්බිලං මධුරං තිත්තකං{5} කටුකං ලොණිකං ඛාරිකං ලපිලං{6} කසාවො සාදුං අසාදුං{7} සීතං උණ්හං; සන්තෙකෙ සමණබ්රාහ්මණා රසගිද්ධා, තෙ ජිව්හග්ගෙන රසග්ගානි පරියෙසන්තා ආහිණ්ඩන්ති. තෙ අම්බිලං ලභිත්වා අනම්බිලං පරියෙසන්ති. අනම්බිලං ලභිත්වා අම්බිලං. පරියෙසන්ති. මධුරං ලභිත්වා අමධුරං පරියෙසන්ති. අමධුරං ලභිත්වා මධුරං පරියෙසන්ති තිත්තකං ලභිත්වා අතිත්තකං පරියෙසන්ති. අතිත්තකං ලභිත්වා තිත්තකං පරියෙසන්ති. කටුකං ලභිත්වා අකටුකං පරියෙසන්ති. අකටුකං ලභිත්වා කටුකං පරියෙසන්ති. ලොණිකං ලභිත්වා අලොණිකං පරියෙසන්ති. අලොණිකං ලභිත්වා ලොණිකං පරියෙසන්ති."
                    }
                ],
                "footnotes": [
                    {
                        "type": "footnote",
                        "text": "1. සන්තුට්ඨමෙව - ස"
                    },
                    {
                        "type": "footnote",
                        "text": "2. ඉදමත්ථිකතඤ්ඤෙව - සීමු. II."
                    },
                    {
                        "type": "footnote",
                        "text": "3. පතිට්ඨියති - ස්යා. PTS - පතිට්ඨියති - මඡසං"
                    },
                    {
                        "type": "footnote",
                        "text": "4. අස්සුරොපො - සීමු. II."
                    },
                    {
                        "type": "footnote",
                        "text": "5. තිත්තිකං - PTS."
                    },
                    {
                        "type": "footnote",
                        "text": "6. ලබිල - මඡසං. ලම්බිලං - PTS."
                    },
                    {
                        "type": "footnote",
                        "text": "7. සාදු අසාදු - මඡසං."
                    },
                    {
                        "type": "footnote",
                        "text": "a. ධම්මසඞ්ගණි - නික්ඛෙපකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 326,
            "pali": {
                "entries": [
                    {
                        "type": "paragraph",
                        "text": "ඛාරිකං ලභිත්වා අඛාරිකං පරියෙසන්ති. අඛාරිකං ලභිත්වා ඛාරිකං පරියෙසන්ති. ලපිලං{1} ලභිත්වා කසාවං පරියෙසන්ති. කසාවං ලභිත්වා ලපිලං පරියෙසන්ති. සාදුං ලභිත්වා අසාදුං පරියෙසන්ති. අසාදුං ලභිත්වා සාදුං පරියෙසන්ති. සීතං ලභිත්වා උණ්හං පරියෙසන්ති. උණ්හං ලභිත්වා සීතං පරියෙසන්ති. තෙ යං යං ලභිත්වා තෙන තෙන{2} න සන්තුස්සන්ති. අපරාපරං පරියෙසන්ති. මනාපිකෙසු රසෙසු රත්තා ගිද්ධා ගථිතා මුච්ඡිතා අජ්ඣොපන්නා ලග්ගා ලග්ගිතා පළිබුද්ධා. යස්සෙසා{3} රසතණ්හා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා."
                    },
                    {
                        "type": "paragraph",
                        "text": "සො පටිසඞ්ඛා යොනිසො ආහාරං ආහාරෙති: නෙව දවාය න මදාය න මණ්ඩනාය න විභූසනාය, යාවදෙව ඉමස්ස කායස්ස ඨිතියා යාපනාය විහිංසූපරතියා බ්රහ්මචරියානුග්ගහාය, ඉති පුරාණඤ්ච වෙදනං පටිහඞ්ඛාමි{4} නවඤ්ච වෙදනං න උප්පාදෙස්සාමි. යාත්රා ච මෙ භවිස්සති අනවජ්ජතා ච ඵාසුවිහාරො ච. යථා වණං{5} ආලිම්පෙය්ය යාවදෙව රොපණත්ථාය; යථා වා පන අක්ඛං අබ්භඤ්ජෙය්ය{6} යාවදෙව භාරස්ස නිත්ථරණත්ථාය; යථා වා පන පුත්තමංසං ආහාරං ආහරෙය්ය යාවදෙව කන්තාරස්ස නිත්ථරණත්ථාය; එවමෙව භික්ඛු පටිසඞ්ඛා යොනිසො ආහාරං ආහාරෙති, ‘නෙව දවාය න මදාය න මණ්ඩනාය න විභූසනාය, යාවදෙව ඉමස්ස කායස්ස ඨිතියා යාපනාය විහිංසූපරතියා බ්රහ්මචරියානුග්ගහාය. ඉති පුරාණඤ්ච වෙදනං පටිහඞ්ඛාමි නවඤ්ච වෙදනං න උප්පාදෙස්සාමි යාත්රා න මෙ භවිස්සති අනවජ්ජතා ච ඵාසුවිහාරො චා’ති. රසතණ්හං පජහති විනොදෙති බ්යන්තීකරොති අනභාවං ගමෙති. රසතණ්හාය ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදිකතෙන{7} චෙතසා විහරතීති - ‘අවිරුද්ධො ච තණ්හාය රසෙ ච නානුගිජ්ඣති.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "ලාභකම්යා න සික්ඛති අලාභෙ ච න කුප්පති,\nඅවිරුද්ධො ච තණ්හාය රසෙ ච නානුගිජ්ඣතී”ති.",
                        "level": 1
                    },
                    {
                        "type": "heading",
                        "text": "10 - 8",
                        "level": 1
                    },
                    {
                        "type": "gatha",
                        "text": "උපෙක්ඛකො සදා සතො න ලොකෙ මඤ්ඤතෙ සමං,\nන විසෙසී න නීචෙය්යො තස්ස යො සන්ති උස්සදා.",
                        "level": 1
                    },
                    {
                        "type": "paragraph",
                        "text": "**උපෙක්ඛකො සදා සතො**ති - ‘උපෙක්ඛකො’ ති ඡළඞ්ගුපෙක්ඛාය සමන්නාගතො: චක්ඛුනා රූපං දිස්වා නෙව සුමනො හොති න දුම්මනො, උපෙක්ඛකො විහරති සතො සම්පජානො; සොතෙන සද්දං සුත්වා -පෙ- මනසා ධම්මං විඤ්ඤාය නෙව සුමනො හොති න දුම්මනො, උපෙක්ඛකො විහරති සතො සම්පජානො. චක්ඛුනා රූපං දිස්වා මනාපං නාභිගිජ්ඣති නාභිහංසති{8} න රාගං ජනෙති. තස්ස ඨිතොව කායො හොති, ඨිතං චිත්තං අජ්ඣත්තං සුසණ්ඨිතං සුවිමුත්තං."
                    }
                ],
                "footnotes": [
                    {
                        "type": "footnote",
                        "text": "1. ලබිලං - මඡසං, PTS."
                    },
                    {
                        "type": "footnote",
                        "text": "2. තෙන - PTS."
                    },
                    {
                        "type": "footnote",
                        "text": "3. යස්ස - PTS."
                    },
                    {
                        "type": "footnote",
                        "text": "4. පටිකංඛාමි - PTS."
                    },
                    {
                        "type": "footnote",
                        "text": "5. වනං - මඡසං."
                    },
                    {
                        "type": "footnote",
                        "text": "6. අබඤ්ජෙස්ස - PTS."
                    },
                    {
                        "type": "footnote",
                        "text": "7. විමරියාදිකතෙන - මඡසං."
                    },
                    {
                        "type": "footnote",
                        "text": "8. නාභිහසති - සීමු. II. PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 328,
            "pali": {
                "entries": [
                    {
                        "type": "paragraph",
                        "text": "චක්ඛුනා ඛො පනෙව රූපං දිස්වා අමනාපං න මඞ්කු හොති අප්පතිට්ඨිතචිත්තො අලීනමනසො{1} අබ්යාපන්නචෙතසො, තස්ස ඨිතොව කායො හොති, ඨිතං චිත්තං අජ්ඣත්තං සුසණ්ඨිතං සුවිමුත්තං; සොතෙන සද්දං සුත්වා - ඝානෙන ගන්ධං ඝායිත්වා - ජිහ්වාය රසං සායිත්වා - කායෙන ඵොට්ඨබ්බං ඵුසිත්වා - මනසා ධම්මං විඤ්ඤාය - මනාපං නාභිගිජ්ඣති නාභිහංසති න රාගං ජනෙති. තස්ස ඨිතොව කායො හොති. ඨිතං චිත්තං අජ්ඣත්තං සුසණ්ඨිතං සුවිමුත්තං. මනසා ඛො පනෙව ධම්මං විඤ්ඤාය අමනාපං න මඞ්කු හොති අප්පතිට්ඨිතචිත්තො අලීනමනසො{1} අබ්යාපන්නචෙතසො තස්ස ඨිතො ච කායො හොති. ඨිතං චිත්තං අජ්ඣත්තං සුසණ්ඨිතං සුවිමුත්තං. චක්ඛුනා රූපං දිස්වා මනාපාමනාපෙසු රූපෙසු තස්ස ඨිතො ච කායො හොති. ඨිතං චිත්තං අජ්ඣත්තං සුසණ්ඨිතං සුවිමුත්තං. සොතෙන සද්දං සුත්වා -පෙ- මනසා ධම්මං විඤ්ඤාය මනාපාමනාපෙසු ධම්මෙසු තස්ස ඨිතො ච කායො හොති. ඨිතං චිත්තං අජ්ඣත්තං සුසණ්ඨිතං සුවිමුත්තං. චක්ඛුනා රූපං දිස්වා රජනීයෙ න රජ්ජති. දොසනීයෙ න දුස්සති. මොහනීයෙ න මුය්හති. කොපනීයෙ න කුප්පති. කිලෙසනීයෙ න කිලිස්සති. මදනීයෙ න මජ්ජති. සොතෙන සද්දං සුත්වා -පෙ- මනසා ධම්මං විඤ්ඤාය රජනීයෙ න රජ්ජති. දොසනීයෙ න දුස්සති. මොහනීයෙ න මුය්හති. කොපනීයෙ න කුප්පති. කිලෙසනීයෙ න කිලිස්සති. මදනීයෙ න මජ්ජති. දිට්ඨෙ දිට්ඨමත්තො. සුතෙ සුතමත්තො. මුතෙ මුතමත්තො. විඤ්ඤාතෙ විඤ්ඤාතමත්තො. දිට්ඨෙ න ලිප්පති.{2} සුතෙ න ලිප්පති.{2} මුතෙ න ලිප්පති. විඤ්ඤාතෙ න ලිප්පති. දිට්ඨෙ අනුපයො අනපායො{3} අනිස්සිතො අප්පටිබද්ධො විප්පමුත්තො විසඤ්ඤුත්තො විමරියාදීකතෙන චෙතසා විහරති. සුතෙ මුතෙ විඤ්ඤාතෙ අනුපයො අනපායො{3} අනිස්සිතො අප්පටිබද්ධො විප්පමුත්තො විසඤ්ඤුත්තො විමරියාදීකතෙන චෙතසා විහරති."
                    },
                    {
                        "type": "paragraph",
                        "text": "සංවිජ්ජති අරහතො චක්ඛු.{4} පස්සති අරහා චක්ඛුනා රූපං. ඡන්දරාගො අරහතො නත්ථි. සුවිමුත්තචිත්තො අරහා. සංවිජ්ජති අරහතො සොතං. සුණාති අරහා සොතෙන සද්දං. ඡන්දරාගො අරහතො නත්ථි. සුවිමුත්තචිත්තො අරහා. සංවිජ්ජති අරහතො ඝානං. ඝායති අරහා ඝානෙන ගන්ධං. ඡන්දරාගො අරහතො නත්ථි. සුවිමුත්තචිත්තො අරහා. සංවිජ්ජති අරහතො ජිව්හා. සායති අරහා ජිව්හාය රසං. ඡන්දරාගො අරහතො නත්ථි. සංවිජ්ජති අරහතො කායො. ඵුසති අරහා කායෙන ඵොට්ඨබ්බං. -පෙ- සංවිජ්ජති අරහතො මනො. විජානාති අරහා මනසා ධම්මං. ඡන්දරාගො අරහතො නත්ථි. සුවිමුත්තචිත්තො අරහා. චක්ඛුං රූපාරාමං රූපරතං රූපසම්මුදිතං. තං අරහතො දන්තං ගුත්තං රක්ඛිතං සංවුතං. තස්ස ච සංවරාය ධම්මං දෙසෙති. සොතං සද්දාරාමං පෙ- ඝානං ගන්ධාරාමං ජිව්හා රසාරාමා රසරතා රසසම්මුදිතා. සා අරහතො දන්තා ගුත්තා රක්ඛිතා සංවුතා. තස්ස ච සංවරාය ධම්මං දෙසෙති. කායො ඵොට්ඨබ්බාරාමො -පෙ- මනො ධම්මාරාමො ධම්මරතො ධම්මසම්මුදිතො. සො අරහතො දන්තො ගුත්තො රක්ඛිතො සංවුතො. තස්ස ච සංවරාය ධම්මං දෙසෙති."
                    }
                ],
                "footnotes": [
                    {
                        "type": "footnote",
                        "text": "1. අප්පතිත්ථිතචිත්තො ආදිනමසො - PTS."
                    },
                    {
                        "type": "footnote",
                        "text": "2. ලිම්පති - සීමු. II. මඡසං PTS."
                    },
                    {
                        "type": "footnote",
                        "text": "3. අනූපයො - ස්යා. PTS."
                    },
                    {
                        "type": "footnote",
                        "text": "4. චක්ඛුං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 330,
            "pali": {
                "entries": [
                    {
                        "type": "gatha",
                        "text": "1. “දන්තං නයන්ති සමිතිං දන්තං රාජාභිරූහති,\nදන්තො සෙට්ඨො මනුස්සෙසු යො’ති වාක්යං තිතික්ඛති.{a}",
                        "level": 1
                    },
                    {
                        "type": "gatha",
                        "text": "2. වරමස්සතරා දන්තා ආජානීයා ච සින්ධවා,\nකුඤ්ජරා ච{1} මහානාගා අත්තදන්තො තතො වරං.{a}",
                        "level": 1
                    },
                    {
                        "type": "gatha",
                        "text": "3. න හි එතෙහි යානෙහි ගච්ඡෙය්ය අගතං දිසං,\nයථත්තනා{2} සුදන්තෙන දන්තො දන්තෙන ගච්ඡති.{a}",
                        "level": 1
                    },
                    {
                        "type": "gatha",
                        "text": "4. විධාසු න විකම්පන්ති{3} විප්පමුත්තා පුනබ්භවා,\nදන්තභූමිමනුප්පත්තා තෙ ලොකෙ විජිතාවිනො.{b}",
                        "level": 1
                    },
                    {
                        "type": "gatha",
                        "text": "5. යස්සින්ද්රියානි භාවිතානි{4} අජ්ඣත්තබහිද්ධා ච සබ්බලොකෙ,\nනිබ්බිජ්ඣ ඉමං පරඤ්ච ලොකං කාලං කඞ්ඛති භාවිතො සදන්තො{5}”ති{c}",
                        "level": 1
                    },
                    {
                        "type": "paragraph",
                        "text": "**උපෙක්ඛකො සදා**ති - සදා සබ්බදා සබ්බකාලං නිච්චකාලං ධුවකාලං -පෙ- පච්ඡිමෙ වයොඛන්ධෙ;{6} **සතො**ති චතුහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො, වෙදනාසු - චිත්තෙ - ධම්මෙසු ධම්මානුපස්සනාසතිපට්ඨානං භාවෙන්තො සතො -පෙ- සො වුච්චති සතො. ‘උපෙක්ඛකො සදා සතො."
                    },
                    {
                        "type": "paragraph",
                        "text": "**න ලොකෙ මඤ්ඤතෙ සම**න්ති - ‘සදිසො හමස්මී’ති මානං න ජනෙති ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනාති - ‘න ලොකෙ මඤ්ඤතෙ සමං.’"
                    },
                    {
                        "type": "paragraph",
                        "text": "**න විසෙසි න නීචෙය්යො**ති - ‘ සෙය්යො හමස්මී’ති අතිමානං න ජනෙති ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනා; ‘හීනොහමස්මී’ති මානං න ජනෙති ජාතියා වා ගොත්තෙන වා -පෙ- අඤ්ඤතරඤ්ඤතරෙන ව වත්ථුනා’ති - න විසෙසී න නීචෙය්යො, **තස්ස නො සන්ති උස්සදා**ති - ‘තස්සා’ති අරහතො ඛීණාසවස්ස, **උස්ස**දාති සත්තුස්සදා රාගුස්සදො දොසුස්සදො මොහුස්සදො මානුස්සදො දිට්ඨුස්සදො කිලෙසුස්සදො කම්මුස්සදො; තස්සිමෙ උස්සදා නත්ථි න සන්ති න සංවිජ්ජන්ති නූපලබ්භන්ති පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා’ති - ‘තස්ස නො සන්ති උස්සදා.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“උපෙක්ඛකො සදා සතො න ලොකෙ මඤ්ඤතෙ සමං.\nන විසෙසී න නීචෙය්යො තස්ස නො සන්ති උස්සදා”ති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. කුඤ්ජරා ව - PTS."
                    },
                    {
                        "type": "footnote",
                        "text": "2. යථාත්තනා - PTS"
                    },
                    {
                        "type": "footnote",
                        "text": "3. විකප්පන්ති සීමු."
                    },
                    {
                        "type": "footnote",
                        "text": "1. PTS"
                    },
                    {
                        "type": "footnote",
                        "text": "4. විභාවිතානි - සීමු. II. PTS"
                    },
                    {
                        "type": "footnote",
                        "text": "5. සුදන්තො - ස්යා. PTS"
                    },
                    {
                        "type": "footnote",
                        "text": "6. වයොඛන්ධො - සීමු. II. පච්ඡිමවයොඛන්ධෙ - PTS"
                    },
                    {
                        "type": "footnote",
                        "text": "a. ධම්මපද - නාගවග්ග."
                    },
                    {
                        "type": "footnote",
                        "text": "b. ඛන්ධසංයුත්ත - ඛජ්ජනිය වග්ග. "
                    },
                    {
                        "type": "footnote",
                        "text": "c. සුත්තනිපාත - සභියසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 332,
            "pali": {
                "entries": [
                    {
                        "type": "heading",
                        "text": "10 - 9",
                        "level": 1
                    },
                    {
                        "type": "gatha",
                        "text": "යස්ස නිස්සයතා නත්ථි ඤත්වා ධම්මං අනිස්සිතො,\nභවාය විභවාය වා{1} තණ්හා යස්ස න විජ්ජති.",
                        "level": 1
                    },
                    {
                        "type": "paragraph",
                        "text": "**යස්ස නිස්සයතා නත්ථි**ති - ‘යස්සා’ති අරහතො ඛීණාසවස්ස; **නිස්සයතා**ති ද්වෙ නිස්සයා: තණ්හානිස්සයො ච දිට්ඨිනිස්සයො ච; -පෙ- අයං තණ්හානිස්සයො -පෙ- අයං දිට්ඨිනිස්සයො තස්ස තණ්හානිස්සයො පහීනො දිට්ඨිනිස්සයො පටිනිස්සට්ඨො. තණ්හානිස්සයස්ස පහීනත්තා දිට්ඨිනිස්සයස්ස පටිනිස්සට්ඨත්තා නිස්සයතා යස්ස නත්ථි න සන්ති න සංවිජ්ජති නූපලබ්භති. පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති - ‘යස්ස නිස්සයතා නත්ථි’."
                    },
                    {
                        "type": "paragraph",
                        "text": "**ඤත්වා ධම්මං අනිස්සිතො**ති - ‘ඤත්වා’ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා; ‘සබ්බෙ සඞ්ඛාරා අනිච්චා’ති සබ්බෙ සඞ්ඛාරා දුක්ඛා’ති ‘සබ්බෙ ධම්මා අනත්තා’ති -පෙ-"
                    },
                    {
                        "type": "paragraph",
                        "text": "යං කිඤ්චි සමුදයධම්මං සබ්බන්තං නිරොධධම්මං’ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා; **අනිස්සිතො**ති ද්වෙ නිස්සයා: තණ්හානිස්සයො ච දිට්ඨිනිස්සයො ච. -පෙ- අයං තණ්හානිස්සයො -පෙ- දිට්ඨිනිස්සයො? තණ්හානිස්සයං පහාය දිට්ඨිනිස්සයං පටිනිස්සජිත්වා චක්ඛුං අනිස්සිතො සොතං අනිස්සිතො ඝානං අනිස්සිතො ජිව්හං අනිස්සිතො කායං අනිස්සිතො මනං අනිස්සිතො. රූපෙ සද්දෙ ගන්ධෙ රසෙ ඵොට්ඨබ්බෙ කුලං ගණං ආවාසං -පෙ- දිට්ඨසුතමුතවිඤ්ඤාතබ්බෙ ධම්මෙ අනිස්සිතො අනල්ලීනො අනුපගතො අනජ්ඣොසිතො අනධිමුත්තො නික්ඛන්තො නිස්සටො{2} විසඤ්ඤුත්තො විමරියාදීකතෙන චෙතසා විහරතී’ති - ‘ඤත්වා ධම්මං අනිස්සිතො.’"
                    },
                    {
                        "type": "paragraph",
                        "text": "**භවාය විභවාය වා{1} තණ්හා යස්ස න විජ්ජතී**ති - ‘තණ්හා’ති රූපතණ්හා, සද්දතණ්හා, ගන්ධතණ්හා, රසතණ්හා, ඵොට්ඨබ්බතණ්හා, ධම්මතණ්හා. **යස්සා**ති - අරහතො ඛීණාසවස්ස; **භවායා**ති - භවදිට්ඨියා; **විභවායා**ති විභවදිට්ඨියා; **භවායා**ති - සස්සතදිට්ඨියා වා; **විභවායා**ති - උච්ඡෙදදිට්ඨියා; ‘භවායා’ති පුනප්පුනභවාය{3} පුනප්පුන ගතියා පුනප්පුන උප්පත්තියා පුනප්පුන පටිසන්ධියා පුනප්පුන අත්තභාවාභිනිබ්බත්තියා, තණ්හා යස්ස නත්ථි න සන්ති න සංවිජ්ජති නූපලබ්භති පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා’ති - භවාය විභවාය ච තණ්හා යස්ස න විජ්ජති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යස්ස නිස්සයතා නත්ථි ඤත්වා ධම්මං අනිස්සිතො,\nභවාය විභවාය වා තණ්හා යස්ස න විජ්ජතී’ති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. විභවාය ච - PTS"
                    },
                    {
                        "type": "footnote",
                        "text": "2. නිසට්ඨො - PTS."
                    },
                    {
                        "type": "footnote",
                        "text": "3. පුනප්පුනං භවාය - ස්යා. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 334,
            "pali": {
                "entries": [
                    {
                        "type": "heading",
                        "text": "10 - 10",
                        "level": 1
                    },
                    {
                        "type": "gatha",
                        "text": "තං බ්රූමි උපසන්තො’ති කාමෙසු අනපෙක්ඛිනං.\nගන්ථා{1} තස්ස න විජ්ජන්ති අතරී{2} සො විසත්තිකං.",
                        "level": 1
                    },
                    {
                        "type": "paragraph",
                        "text": "**තං බ්රූමි උපසන්තො**ති - උපසන්තො වූපසන්තො නිබ්බුතො පටිප්පස්සද්ධො’ති තං බ්රූමි තං කථෙමි තං භණාමි තං දීපයාමි තං වොහරාමී’ති - තං බ්රූමි උපසන්තො."
                    },
                    {
                        "type": "paragraph",
                        "text": "**කාමෙසු අනපෙක්ඛින**න්ති - ‘ කාමා’ති උද්දානතො ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. වත්ථුකාමෙ පරිජානිත්වා කිලෙසකාමෙ පහාය පජහිත්වා විනොදිත්වා බ්යන්තීකරිත්වා අනභාවං ගමෙත්වා; **කාමෙසු අනපෙක්කින**න්ති වීතකාමො චත්තකාමො වන්තකාමො මුත්තකාමො පහීනකාමො පටිනිස්සට්ඨකාමො, කාමෙසු වීතරාගො විගතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො නිච්ඡාතො නිබ්බුතො සීතිභූතො සුඛපටිසංවෙදී බ්රහ්මභූතෙන අත්තනා විහරතී’ති - ‘කාමෙසු අනපෙක්ඛිනං.’"
                    },
                    {
                        "type": "paragraph",
                        "text": "**ගන්ථා{1} තස්ස න විජ්ජන්තී**ති - ‘ගන්ථා’ති චත්තාරො ගන්ථා. අභිජ්ඣා කායගන්ථො ව්යාපාදො කායගන්ථො{3} සීලබ්බතපරාමාසො කායගන්ථො ඉදංසච්චාභිනිවෙසො කායගන්ථො; අත්තනො දිට්ඨියා රාගො අභිජ්ඣා කායගන්ථො{3}; පරවාදෙසු ආඝාතො අප්පච්චයො ව්යාපාදො කායගන්ථො; අත්තනො සීලං වා වතං වා සීලබ්බතං වා පරාමසති සීලබ්බතපරාමාසො කායගන්ථො; අත්තනො දිට්ඨි ඉදං සච්චාභිනිවෙසො කායගන්ථො{3} **තස්සා**ති අරහතො ඛීණාසවස්ස; ගන්ථා තස්ස නත්ථි න සන්ති න සංවිජ්ජන්ති නූපලබ්භන්ති පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා’ති - ‘ගන්ථා තස්ස න විජ්ජන්ති.’"
                    },
                    {
                        "type": "paragraph",
                        "text": "**අතරී සො විසත්තික**න්ති - ‘විසත්තිකා’ වුච්චති තණ්හා, යො රාගො සාරාගො -පෙ-"
                    },
                    {
                        "type": "paragraph",
                        "text": "අභිජ්ඣා ලොභො අකුසලමූලං. **විසත්තකා**ති - කෙනට්ඨෙන විසත්තිකා විසතාති විසත්තිකා; විසාලාති විසත්තිකා, විසටාති{4} විසත්තිකා, විසමාති විසත්තිකා, විසක්කතී’ති විසත්තිකා, විසංහරතී’ති විසත්තිකා, විසංවාදිකා’ති විසත්තිකා, විසමූලා’ති විසත්තිකා, විසඵලා’ති විසත්තිකා, විසපරිභොගා’ති විසත්තිකා; විසාලා වා පන සා තණ්හා රූපෙ සද්දෙ ගන්ධෙ රසෙ ඵොට්ඨබ්බෙ කුලෙ ගණෙ ආවාසෙ -පෙ- දිට්ඨසුතමුතවිඤ්ඤාතබ්බෙසු ධම්මෙසු විසතා විත්ථතාති විසත්තිකා. “අතරී සො විසත්තික”න්ති සො ඉමං විසත්තිකං තණ්හං අතරි උත්තරි පතරි සමතික්කමි වීතිවත්තතී’ති ‘අතරී සො විසත්තිකං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“තං බ්රූමි උපසන්තො’ති කාමෙසු අනපෙක්ඛිනං.\nගන්ථා තස්ස න විජ්ජන්ති අතරි සො විසත්තික”න්ති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ගන්ධා - මනුප."
                    },
                    {
                        "type": "footnote",
                        "text": "2. අතාරි - PTS"
                    },
                    {
                        "type": "footnote",
                        "text": "3. කායගන්ධො - මනුප"
                    },
                    {
                        "type": "footnote",
                        "text": "4. විසට්ඨාති - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 336,
            "pali": {
                "entries": [
                    {
                        "type": "heading",
                        "text": "10 - 11",
                        "level": 1
                    },
                    {
                        "type": "gatha",
                        "text": "න තස්ස පුත්තා පසවො{1} ඛෙත්තං වත්ථුඤ්ච විජ්ජති,\nඅත්තා චාපි නිරත්තා{2} වා න තස්මිං උපලබ්භති.",
                        "level": 1
                    },
                    {
                        "type": "paragraph",
                        "text": "**න තස්ස පුත්තා පසවො ඛෙත්තං වත්ථුඤ්ච විජ්ජතී**ති - ‘නා’ති පටික්ඛෙපො; **තස්සා**ති අරහතො ඛීණාසවස්ස; **පුත්තා**ති චත්තාරො පුත්තා: අත්රජො පුත්තො, ඛෙත්තජො පුත්තො, දින්නකො පුත්තො, අන්තෙවාසිකො පුත්තො; **පස**වොති අජෙළකා කුක්කුටසූකරා හත්ථිගවාස්සවළවා; **ඛෙත්ත**න්ති සාලිඛෙත්තං වීහිඛෙත්තං මුග්ගඛෙත්තං මාසඛෙත්තං යවඛෙත්තං ගොධුමඛෙත්තං තිලඛෙත්තං; **වත්ථුන්ති** ඝරවත්ථු{3} කොට්ඨවත්ථු පුරෙවත්ථු පච්ඡාවත්ථු ආරාමවත්ථු විහාරවත්ථු. **න තස්ස පුත්තා පසවො ඛෙත්තං වත්ථුඤ්ච විජ්ජතී**ති තස්ස පුත්තපරිග්ගහො වා පසුපරිග්ගහො වා ඛෙත්තපරිග්ගහො වා වත්ථුපරිග්ගහො වා නත්ථි න සන්ති න සංවිජ්ජන්ති{4} නූපලබ්භන්ති{5} පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා’ති - ‘න තස්ස පුත්තා පසවො ඛෙත්තං වත්ථුඤ්ච විජ්ජති.’"
                    },
                    {
                        "type": "paragraph",
                        "text": "**අත්තා වාපි නිරත්තා වා න තස්මිං උපලබ්භතී**ති - ‘අත්තා’ති සස්සතදිට්ඨි නත්ථි, **නිරත්තා**ති උච්ඡෙදදිට්ඨි නත්ථි. ‘අත්තා’ති ගහිතං නත්ථි; ‘නිරත්තා’ති මුඤ්චිතබ්බං නත්ථි; යස්ස නත්ථි ගහිතං, තස්ස නත්ථි මුඤ්චිතබ්බං. යස්ස නත්ථි ගහිතං, තස්ස නත්ථි මුඤ්චිතබ්බං. යස්ස නත්ථි මුඤ්චිතබ්බං. තස්ස නත්ථි ගහිතං. ගාහමුඤ්චනසමතික්කන්තො අරහා වුද්ධිපරිහානිවීතිවත්තො. සො වුත්ථවාසො චිණ්ණචරණො -පෙ- ජාතිමරණසංසාරො නත්ථි තස්ස පුනබ්භවො’ති - අත්තා වා පි නිරත්තා වා න තස්මිං උපලබ්භති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න තස්ස පුත්තා පසවො ඛෙත්තං වත්ථුඤ්ච විජ්ජති.\nඅත්තා වා පි නිරත්තා වා න තස්මිං උපලබ්භතී”ති.",
                        "level": 1
                    },
                    {
                        "type": "heading",
                        "text": "10 - 12",
                        "level": 1
                    },
                    {
                        "type": "gatha",
                        "text": "යෙන නං වජ්ජුං{6} පුථුජ්ජනා අථො සමණබ්රාහ්මණා,\nතං තස්ස අපුරෙක්ඛතං තස්මා වාදෙසු නෙජති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. පසවො වා - මනුප"
                    },
                    {
                        "type": "footnote",
                        "text": "2. අත්තං වාපි නිරත්තං - PTS."
                    },
                    {
                        "type": "footnote",
                        "text": "3. ඝරවත්ථු. - සීමු. II. මඡසං"
                    },
                    {
                        "type": "footnote",
                        "text": "4. විජ්ජන්ති - ස."
                    },
                    {
                        "type": "footnote",
                        "text": "5. නුපලබ්භන්ති PTS"
                    },
                    {
                        "type": "footnote",
                        "text": "6. වජ්ජු - සු"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 338,
            "pali": {
                "entries": [
                    {
                        "type": "paragraph",
                        "text": "**යෙන නං වජ්ජුං{1} පුථුජ්ජනා අථො සමණබ්රාහ්මණා**ති - ‘පුථුජ්ජනා’ති පුථු කිලෙසෙ ජනෙන්තී’ ති පුථුජ්ජනා. පුථු අවිහතසක්කායදිට්ඨිකානි පුථුජ්ජනා. පුථු සත්ථාරානං මුඛුල්ලොකකාති පුථුජ්ජනා. පුථු සබ්බගතීහි අවුට්ඨිතාති පුථුජ්ජනා, පුථු නානාභිසඞ්ඛාරෙ අභිසඞ්ඛරොන්තී’ති පුථුජ්ජනා. පුථු නානාඔඝෙහි වුය්හන්තී’ති පුථුජ්ජනා. පුථු නානාසන්තාපෙහි සන්තප්පන්තී’ති{1} පුථුජ්ජනා. පුථු නානාපරිළාහෙහි පරිඩය්හන්තීති පුථුජ්ජනා. පුථු පඤ්චසු කාමගුණෙසු රත්තා ගිද්ධා ගථිතා මුච්ඡිතා අජ්ඣොපන්නා ලග්ගා ලග්ගිතා පළිබුද්ධා’ති පුථුජ්ජනා. පුථු පඤ්චහි නීවරණෙහි ආවුතා නිවුතා ඔවුතා පිහිතා පටිච්ඡන්නා පටිකුජ්ජිතාති පුථුජ්ජනා. **සමණා**ති - යෙ කෙචි ඉතො බහිද්ධා පරිබ්බාජූපගතා පරිබ්බාජසමාපන්නා. **බ්රාහ්මණා**ති - යෙ කෙචි භොවාදිකා **යෙන නං වජ්ජුං පුථුජ්ජනා අථො සමණබ්රාහ්මණා**ති පුථුජ්ජනා යෙන රාගෙන වදෙය්යුං, යෙන දොසෙන වදෙය්යුං, යෙන මොහෙන වදෙය්යුං. යෙන මානෙන වදෙය්යුං, යාය දිට්ඨියා වදෙය්යුං, යෙන උද්ධච්චෙන වදෙය්යුං. යාය විචිකිච්ඡාය වදෙය්යුං, යෙහි අනුසයෙහි වදෙය්යුං, රත්තො’ති වා දුට්ඨො’ති වා මූළ්හො’ති වා විනිබද්ධො’ති වා පරාමට්ඨො’ති වා වික්ඛෙපගතො’ති වා අනිට්ඨං ගතො’ති වා ථාමගතො’ති වා; තෙ අභිසඞ්ඛාරා පහීනා. අභිසඞ්ඛාරානං පහීනත්තා ගතියා යෙන නං වදෙය්යුං නෙරයිකො’ති වා තිරච්ඡානයොනිකො’ති වා පෙත්තිවිසයිකො’ති වා මනුස්සො’ති වා දෙවො’ති වා රූපී’ති වා අරූපී’ති වා සඤ්ඤී’ති වා අසඤ්ඤී’ති වා නෙවසඤ්ඤීනාසඤ්ඤී’ති වා; සො හෙතු නත්ථි පච්චයො නත්ථි කාරණං නත්ථි යෙන නං වදෙය්යුං කථෙය්යුං භණෙය්යුං දීපයෙය්යුං වොහරෙය්යුන්ති - ‘යෙන නං වජ්ජුං පුථුජ්ජනා අථො සමණබ්රාහ්මණා."
                    },
                    {
                        "type": "paragraph",
                        "text": "**තං තස්ස අපුරෙක්ඛත**න්ති - ‘තස්සා’ති අරහතො ඛීණාසවස්ස. **පුරෙක්ඛාරා**ති - ද්වෙ පුරෙක්ඛාරා: තණ්හාපුරෙක්ඛාරො ච දිට්ඨිපුරෙක්ඛාරො ච -පෙ- අයං තණ්හාපුරෙක්ඛාරො -පෙ- අයං දිට්ඨිපුරෙක්ඛාරො -පෙ- තස්ස තණ්හාපුරෙක්ඛාරො පහීනො, දිට්ඨිපුරෙක්ඛාරො පටිනිස්සට්ඨො. තණ්හාපුරෙක්ඛාරස්ස පහීනත්තා දිට්ඨිපුරෙක්ඛාරස්ස පටිනිස්සට්ඨත්තා න තණ්හං වා දිට්ඨිං වා පුරතො කත්වා චරති න තණ්හාධජො න තණ්හාකෙතු න තණ්හාධිපතෙය්යො න දිට්ඨිධජො න දිට්ඨිකෙතු න දිට්ඨාධිපතෙය්යො. න තණ්හාය වා දිට්ඨියා වා පරිවාරිතො චරතී’ති - ‘තං තස්ස අපුරෙක්ඛතං.’"
                    },
                    {
                        "type": "paragraph",
                        "text": "**තස්මා වාදෙසු නෙජතී**ති - ‘තස්මා’ති තස්මා තංකාරණා තංහෙතු තප්පච්චයා{2} තංනිදානා{3} වාදෙසු උපවාදෙසු නින්දාය ගරහාය අකිත්තියා අවණ්ණහාරිකාය නෙජති න ඉඤ්ජති න චලති න වෙධති නප්පවෙධති න සම්පවෙධතීති - ‘තස්මා වාදෙසු නෙජති.’"
                    }
                ],
                "footnotes": [
                    {
                        "type": "footnote",
                        "text": "1. වජ්ජු - සු. යෙන වජ්ජුං - PTS"
                    },
                    {
                        "type": "footnote",
                        "text": "2. තං පච්චයා - කත්ථචි"
                    },
                    {
                        "type": "footnote",
                        "text": "3. තංනිදානං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 340,
            "pali": {
                "entries": [
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යෙන නං වජ්ජුං{1} පුථුජ්ජනා අථො සමණබ්රාහ්මණා,\nතං තස්ස අපුරෙක්ඛතං තස්මා වාදෙසු නෙජතී”ති.",
                        "level": 1
                    },
                    {
                        "type": "heading",
                        "text": "10 - 13",
                        "level": 1
                    },
                    {
                        "type": "gatha",
                        "text": "වීතගෙධො අමච්ඡරී න උස්සෙසු{2} වදතෙ මුනි,\nන සමෙසු න ඔමෙසු කප්පං නෙති අකප්පියො.",
                        "level": 1
                    },
                    {
                        "type": "paragraph",
                        "text": "**වීතගෙධො අමච්ඡරී**ති - ‘ගෙධො’ වුච්චති තණ්හා. යො රාගො සාරාගො -පෙ- අභිජ්ඣා ලොභො අකුසලමූලං. යස්සෙසා ගෙධො පහීනො සමුච්ඡින්නො වූපසන්තො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪො. සො වුච්චති වීතගෙධො, සො රූපෙ අගිද්ධො -පෙ- දිට්ඨසුතමුතවිඤ්ඤාතබ්බෙසු ධම්මෙසු අගිද්ධො අගථිතො අමුච්ඡිතො අනජ්ඣාපන්නො වීතගෙධො විගතගෙධො චත්තගෙධො වන්තගෙධො මුත්තගෙධො පහීනගෙධො පටිනිස්සට්ඨගෙධො නිච්ඡාතො -පෙ- බ්රහ්මභූතෙන අත්තනා විහරතී’ති වීතගෙධො. **අමච්ඡරී**ති මච්ඡරියන්ති පඤ්ච මච්ඡරියානි: ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං, යං එවරූපං මච්ඡරියං -පෙ- ගාහො වුච්චති මච්ඡරියං. යස්සෙතං මච්ඡරියං පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪං, සො වුච්චති අමච්ඡරී’ති - ‘වීතගෙධො අමච්ඡරී’."
                    },
                    {
                        "type": "paragraph",
                        "text": "**න උස්සෙසු{2} වදතෙ මුනි න සමෙසු න ඔමෙසූ**ති - ‘මුනී’ති මොනං වුච්චති ඤාණං -පෙ- සඞ්ගාලමතිච්ච සො මුනි; සෙය්යො හමස්මී’ති වා සදිසො හමස්මී’ති වා හීනො හමස්මී’ති වා න වදති න කථෙති න භණති න දීපයති න වොහරතී’ති - න උස්සෙසු වදතෙ මුනි න සමෙසු න ඔමෙසු."
                    },
                    {
                        "type": "paragraph",
                        "text": "**කප්පං නෙති අකප්පියො**ති - ‘කප්පා’ති ද්වෙ කප්පා: තණ්හාකප්පො ච දිට්ඨිකප්පො ච. -පෙ- අයං තණ්හාකප්පො. -පෙ- අයං දිට්ඨිකප්පො. තස්ස තණ්හාකප්පො පහීනො දිට්ඨිකප්පො පටිනිස්සට්ඨො; තණ්හාකප්පස්ස පහීනත්තා දිට්ඨිකප්පස්ස පටිනිස්සට්ඨත්තා තණ්හාකප්පං වා දිට්ඨිකප්පං වා නෙති න උපෙති න උපගච්ඡති න ගණ්හාති න පරාමසති, නාභිනිවිසතී’ති - ‘කප්පං නෙති.’ **අකප්පියො**ති ‘කප්පා’ති ද්වෙ කප්පා: තණ්හාකප්පො ච දිට්ඨිකප්පො ච. -පෙ- අයං තණ්හාකප්පො. -පෙ- අයං දිට්ඨිකප්පො. තස්ස තණ්හාකප්පො පහීනො දිට්ඨිකප්පො පටිනිස්සට්ඨො. තස්ස තණ්හාකප්පස්ස පහීනත්තා දිට්ඨිකප්පස්ස පටිනිස්සට්ඨත්තා තණ්හාකප්පං වා දිට්ඨිකප්පං වා න කප්පෙති න ජනෙති න සඤ්ජනෙති න නිබ්බත්තෙති නාභිනිබ්බත්තෙතී’ති - ‘කප්පං නෙති අකප්පියො.’"
                    }
                ],
                "footnotes": [
                    {
                        "type": "footnote",
                        "text": "1. යෙන වජ්ජුං - PTS"
                    },
                    {
                        "type": "footnote",
                        "text": "2. ඔස්සෙසු - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 342,
            "pali": {
                "entries": [
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“වීතගෙධො අමච්ඡරී න උස්සෙසු වදතෙ මුනි,\nන සමෙසු න ඔමෙසු කප්පං නෙති අකප්පියො”ති.",
                        "level": 1
                    },
                    {
                        "type": "heading",
                        "text": "10 - 14",
                        "level": 1
                    },
                    {
                        "type": "gatha",
                        "text": "යස්ස ලොකෙ සකං නත්ථි අසතා ච න සොචති,\nධම්මෙසු ච න ගච්ඡති ස චෙ සන්තො’ති වුච්චති.",
                        "level": 1
                    },
                    {
                        "type": "paragraph",
                        "text": "**යස්ස ලොකෙ සකං නත්ථි**ති - ‘යස්සා’ති අරහතො ඛීණාසවස්ස; **සකං නත්ථි**ති යස්ස ‘මය්හං වා ඉදං, පරෙසං වා ඉද’න්ති කිඤ්චි රූපගතං වෙදනාගතං සඤ්ඤාගතං සඞ්ඛාරගතං විඤ්ඤාණගතං ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං නත්ථි න සන්ති -පෙ- ඤාණග්ගිනා දඩ්ඪන්ති - ‘යස්ස ලොකෙ සකං නත්ථි.’"
                    },
                    {
                        "type": "paragraph",
                        "text": "**අසතා ච න සොචතී**ති - ‘විපරිණතං වා වත්ථුං න සොචති; විපරිණතස්මිං වා වත්ථුස්මිං න සොචති; චක්ඛුං මෙ විපරිණතන්ති න සොචති. සොතං මෙ - ඝානං මෙ - ජිව්හා මෙ - කායො මෙ - මනො මෙ - රූපා මෙ - සද්දා මෙ - ගන්ධා මෙ - රසා මෙ - ඵොට්ඨබ්බං මෙ - කුලං මෙ - ගණො මෙ - ආවාසො මෙ - ලාභො මෙ - යසො මෙ - පසංසා මෙ - සුඛං මෙ - චීවරං මෙ - පිණ්ඩපාතො මෙ - සෙනාසනං මෙ - ගිලානපච්චයභෙසජ්ජපරික්ඛාරො මෙ - මාතා මෙ - පිතා මෙ - භාතා මෙ - භගිනී මෙ - පුත්තො මෙ - ධීතා මෙ - මිත්තා මෙ - අමච්චා මෙ - ඤාතකා මෙ - සාලොහිතා මෙ විපරිණතා’ති න සොචති න කිලමති න පරිදෙවති න උරත්තාළිං කන්දති න සම්මොහං ආපජ්ජතී’ති - එවම්පි අසතා ච න සොචති. අථවා, අසාතාය{1} දුක්ඛාය වෙදනාය ඵුට්ඨො පරෙතො සමොහිතො සමන්නාගතො න සොචති න කිලමති න පරිදෙවති න උරත්තාළිං කන්දති න සම්මොහං ආපජ්ජති. චක්ඛුරොගෙන ඵුට්ඨො පරෙතො සමොහිතො සමන්නාගතො න සොචති න කිලමති න පරිදෙවති න උරත්තාළිං කන්දති න සම්මොහං ආපජ්ජති. සොතරොගෙන ඝානරොගෙන ජිව්හාරොගෙන කායරොගෙන සීසරොගෙන කණ්ණරොගෙන මුඛරොගෙන දන්තරොගෙන කාසෙන සාසෙන පිනාසෙන ඩහෙන ජරෙන කුච්ඡිරොගෙන මුච්ඡාය පක්ඛන්දිකාය සූලාය විසූචිකාය කුට්ඨෙන ගණ්ඩෙන කිලාසෙන සොසෙන අපමාරෙන දද්දුයා කණ්ඩුයා කච්ඡුයා නඛසාය{2} විතච්ඡිකාය ලොහිතෙන පිත්තෙන මධුමෙහෙන අංසාය පීළකාය භගන්දලාය පිත්තසමුට්ඨානෙන ආබාධෙන සෙම්හසමුට්ඨානෙන ආබාධෙන වාතසමුට්ඨානෙන ආබාධෙන සන්නිපාතිකෙන ආබාධෙන{3} උතුපරිණාමජෙන ආබාධෙන{3} විසමපරිහාරජෙන ආබාධෙන ඔපක්කමිකෙන ආබාධෙන කම්මවිපාකජෙන ආබාධෙන සීතෙන උණ්හෙන ජිඝච්ඡාය පිපාසාය ඩංසමකසවාතාතපසිරිංසපසම්ඵස්සෙහි ඵුට්ඨො පරෙතො සමොහිතො සමන්නාගතො න සොචති න කිලමති න පරිදෙවති න උරත්තාළිං කන්දති න සම්මොහං ආපජ්ජතී’ති - එවම්පි ‘අසතා ච න සොචති."
                    }
                ],
                "footnotes": [
                    {
                        "type": "footnote",
                        "text": "1. අසතාය - සීමු. II. PTS අසත්තාය - මනුප, මඡසං."
                    },
                    {
                        "type": "footnote",
                        "text": "2. රඛසාය - සීමු. I."
                    },
                    {
                        "type": "footnote",
                        "text": "3. ආබාධෙහි - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 344,
            "pali": {
                "entries": [
                    {
                        "type": "paragraph",
                        "text": "අථවා, අසන්තෙ අසංවිජ්ජමානෙ අනුපලබ්භමානෙ{1} අහු වත මෙ{2}, තං වත මෙ නත්ථි, සියා වත මෙ, තං වතා’හං න ලභාමී’ති{3} න සොචති න කිලමති න පරිදෙවති න උරත්තාළිං කන්දති න සම්මොහං ආපජ්ජතී’ති - ‘එවම්පි අසතා ච න සොචති.’"
                    },
                    {
                        "type": "paragraph",
                        "text": "**ධම්මෙසු ච න ගච්ඡතී**ති - න ඡන්දාගතිං ගච්ඡති, න දොසාගතිං ගච්ඡති, න මොහාගතිං ගච්ඡති, න භයාගතිං ගච්ඡති, න රාගවසෙන ගච්ඡති, න දොසවසෙන ගච්ඡති; න මොහවසෙන ගච්ඡති; න මානවසෙන ගච්ඡති; න දිට්ඨිවසෙන ගච්ඡති; න උද්ධච්චවසෙන ගච්ඡති; න විචිකිච්ඡාවසෙන ගච්ඡති; න අනුසයවසෙන ගච්ඡති; න ච වග්ගෙහි ධම්මෙහි යායති නීයති වුය්හති සංහරීයතී’ති - ‘ධම්මෙසු ච න ගච්ඡති."
                    },
                    {
                        "type": "paragraph",
                        "text": "**ස වෙ සන්තොති වුච්චතී**ති - ‘සො සන්තො උපසන්තො වූපසන්තො නිබ්බුතො පටිප්පස්සද්ධො’ති වුච්චති පවුච්චති කථියති භණීයති දීපියති වොහරීයතී’ති - ‘ස චෙ සන්තො’ති වුච්චති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යස්ස ලොකෙ සකං නත්ථි අසතා ච න සොචති,\nධම්මෙසු ච න ගච්ඡති ස චෙ සන්තො’ති වුච්චතී”ති.",
                        "level": 1
                    },
                    {
                        "type": "centered",
                        "text": "පුරාභෙදසුත්තනිද්දෙසො දසමො.",
                        "level": 1
                    },
                    {
                        "type": "centered",
                        "text": "11",
                        "level": 2
                    },
                    {
                        "type": "heading",
                        "text": "කලහවිවාදසුත්තනිද්දෙසො",
                        "level": 2
                    },
                    {
                        "type": "unindented",
                        "text": "අථ කලහවිවාදසුත්තනිද්දෙසො වුච්චති:"
                    },
                    {
                        "type": "heading",
                        "text": "11 - 1",
                        "level": 1
                    },
                    {
                        "type": "gatha",
                        "text": "කුතො පහූතා කලහා විවාදා\nපරිදෙවසොකා සහමච්ඡරා ච,\nමානාතිමානා සහපෙසුනා ච\nකුතො පහූතා{2} තෙ තදිඞ්ඝ බ්රූහි.",
                        "level": 2
                    },
                    {
                        "type": "paragraph",
                        "text": "**කුතො පහූතා{4} කලහා විවාදා’**ති - ‘කලහො’ති එකෙන ආකාරෙන කලහො; **විවාදො**තිපි තඤ්ඤෙව; යො කලහො, සො විවාදො. යො විවාදො, සො කලහො, අථවා, අපරෙන ආකාරෙන විවාදො වුච්චති: කලහස්ස පුබ්බභාගො විවාදො; රාජානොපි රාජුහි විවදන්ති. ඛත්තියාපි ඛත්තියෙහි විවදන්ති, බ්රාහ්මණාපි බ්රාහ්මණෙහි විවදන්ති. ගහපතීපි{5} ගහපතීහි විවදන්ති. මාතාපි පුත්තෙන විවදති. පුත්තොපි මාතරා විවදති. පිතාපි පුත්තෙන විවදති. පුත්තොපි පිතරා විවදති. භාතාපි භාතරා විවදති, භාතාපි භගිනියා විවදති. භගිනීපි භාතරා විවදති. සහායොපි සහායෙන විවදති. අයං විවාදො."
                    }
                ],
                "footnotes": [
                    {
                        "type": "footnote",
                        "text": "1. අනුපලබ්භියමානෙ - PTS"
                    },
                    {
                        "type": "footnote",
                        "text": "2. අහො වත මෙ තං - සීමු. II. PTS"
                    },
                    {
                        "type": "footnote",
                        "text": "3. න ච ලභාමීති - සීමු. II."
                    },
                    {
                        "type": "footnote",
                        "text": "4. බහූතා - මනුප."
                    },
                    {
                        "type": "footnote",
                        "text": "5. ගහපතිකාපි - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 346,
            "pali": {
                "entries": [
                    {
                        "type": "paragraph",
                        "text": "කතමො කලහො? ආගාරිකා{1} දණ්ඩපසුතා කායෙන වාචාය කලහං කරොන්ති. පබ්බජිතා ආපත්තිං ආපජ්ජන්තා කායෙන වාචාය කලහං කරොන්ති. අයං කලහො."
                    },
                    {
                        "type": "paragraph",
                        "text": "**කුතො පහූතා කලහා විවාදා**’ති - කලහා ච විවාදා ච කුතො පහූතා? කුතො ජාතා? කුතො සඤ්ජාතා? කුතො නිබ්බත්තා? කුතො අභිනිබ්බත්තා? කුතො පාතුභූතා? කින්නිදානා? කිංසමුදයා? කිඤ්ජාතිකා? කිම්පභවා’ති කලහස්ස ච විවාදස්ස ච මූලං පුච්ඡති. හෙතුං පුච්ඡති, නිදානං පුච්ඡති, සම්භවං පුච්ඡති, පභවං පුච්ඡති, සමුට්ඨානං පුච්ඡති, ආහාරං පුච්ඡති, ආරම්මණං පුච්ඡති, පච්චයං පුච්ඡති, සමුදයං පුච්ඡති පපුච්ඡති, යාචති, අජ්ඣෙසති{2}, පසාදෙතීති - ‘කුතො පහූතා කලහා විවාදා.’"
                    },
                    {
                        "type": "paragraph",
                        "text": "**පරිදෙවසොකා සහමච්ඡරා චා**’ති - ‘පරිදෙවො’ති ඤාතිබ්යසනෙන වා ඵුට්ඨස්ස භොගබ්යසනෙන වා ඵුට්ඨස්ස රොගබ්යසනෙන වා ඵුට්ඨස්ස සීලබ්යසනෙන වා ඵුට්ඨස්ස දිට්ඨිබ්යසනෙන වා ඵුට්ඨස්ස අඤ්ඤතරඤ්ඤතරෙන වා බ්යසනෙන සමන්නාගතස්ස අඤ්ඤතරඤ්ඤතරෙන වා දුක්ඛධම්මෙන ඵුට්ඨස්ස ආදෙවො පරිදෙවො ආදෙවනා පරිදෙවනා ආදෙවිතත්තං පරිදෙවිතත්තං, වාචා පලාපො විප්පලාපො ලාලප්පො ලාලප්පනා{3} ලාලප්පිතත්තං;{4}{a} **සොකො**ති ඤාතිබ්යසනෙන වා ඵුට්ඨස්ස භොග - රොග - සීල - දිට්ඨි බ්යසනෙන වා ඵුට්ඨස්ස, අඤ්ඤතරඤ්ඤතරෙන වා බ්යසනෙන සමන්නාගතස්ස අඤ්ඤතරඤ්ඤතරෙන වා දුක්ඛධම්මෙන ඵුට්ඨස්ස, සොකො සොචනා සොචිතත්තං, අන්තො සොකො අන්තො පරිසොකො අන්තො දාහො{5} අන්තො පරිදාහො, චෙතසො පරිජ්ඣායනා දොමනස්සං සොකසල්ලං{a}; **මච්ඡර**න්ති පඤ්ච මච්ඡරියානි: ආවාසමච්ඡරියං කුලමච්ඡරියං ලාභමච්ඡරියං වණ්ණමච්ඡරියං ධම්මමච්ඡරියං. යං එවරූපං මච්ඡරියං මච්ඡරායනා මච්ඡරායිතත්තං, වෙවිච්ඡං කදරියං කටුකඤ්චුකතා අග්ගහිතත්තං චිත්තස්ස;{b}. ඉදං වුච්චති මච්ඡරියං. අපිච ඛන්ධමච්ඡරියම්පි මච්ඡරියං, ධාතුමච්ඡරියම්පි මච්ඡරියං, ආයතනමච්ඡරියම්පි මච්ඡරියං; ගාහො වුච්චති මච්ඡරියන්ති - පරිදෙවසොකා සහමච්ඡරා ච."
                    },
                    {
                        "type": "paragraph",
                        "text": "**මානාතිමානා සහපෙසුනා**{6} **චා’**ති - ‘මානො’ති ඉධෙකච්චො මානං ජනෙති ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන{7} වා කම්මායතනෙන වා සිප්පායතනෙන වා විජ්ජාට්ඨානෙන වා{8} සුතෙන වා පටිභානෙන වා අඤ්ඤතරඤ්ඤතරෙන වා වත්ථුනා. **අතිමානො**ති ඉධෙකච්චො පරං අතිමඤ්ඤති ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනා."
                    }
                ],
                "footnotes": [
                    {
                        "type": "footnote",
                        "text": "1. අගරිකා - සීමු. II."
                    },
                    {
                        "type": "footnote",
                        "text": "2. අජ්ඣොසති - සීමු. II.."
                    },
                    {
                        "type": "footnote",
                        "text": "3. ලාලප්පායනා - ස මු. II. මඡසං PTS"
                    },
                    {
                        "type": "footnote",
                        "text": "4. ලාලප්පායිතත්තං - සීමු. II. මඡසං PTS"
                    },
                    {
                        "type": "footnote",
                        "text": "5. චාහො - ස."
                    },
                    {
                        "type": "footnote",
                        "text": "6. පෙසුණා - සීමු. II."
                    },
                    {
                        "type": "footnote",
                        "text": "7. අජ්ඣයනෙන - ස."
                    },
                    {
                        "type": "footnote",
                        "text": "8. විජ්ජාඤාණෙන වා - කත්ථචි"
                    },
                    {
                        "type": "footnote",
                        "text": "a. සච්ච-පටිච්චසමුප්පාදවිභඞ්ග."
                    },
                    {
                        "type": "footnote",
                        "text": "b. ඛුද්දකවත්ථුවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 348,
            "pali": {
                "entries": [
                    {
                        "type": "paragraph",
                        "text": "**පෙසුඤ්ඤ**න්ති - ඉධෙකච්චො පිසුනවාචො හොති: ඉතො සුත්වා අමුත්ර; අක්ඛාතා ඉමෙසං භෙදාය, අමුත්ර වා සුත්වා ඉමෙසං අක්ඛාතා අමූසං භෙදාය. ඉති සමග්ගානං වා භෙත්තා භින්නානං වා අනුප්පදාතා වග්ගරාමො වග්ගරතො වග්ගනන්දී වග්ගකරණිං වාචං භාසිතා හොති. ඉදං වුච්චති පෙසුඤ්ඤං; අපිච, ද්වීහි කාරණෙහි පෙසුඤ්ඤං උපසංහරති: පියකම්යතාය වා භෙදාධිප්පායො වා. කථං පියකම්යතාය පෙසුඤ්ඤං උපසංහරති? ඉමස්ස පියො භවිස්සාමි, මනාපො භවිස්සාමි, විස්සාසිකො භවිස්සාමි, අබ්භන්තරිකො භවිස්සාමි, සුහදයො භවිස්සාමීති එවං පියකම්යතාය පෙසුඤ්ඤං උපසංහරති. කථං භෙදාධිප්පායො පෙසුඤ්ඤං උපසංහරති? කථං ඉමෙ නානා අස්සු, විනා අස්සු, වග්ගා අස්සු, ද්විධා අස්සු, ද්වෙජ්ඣා අස්සු, ද්වෙ පක්ඛා අස්සු, භිජ්ජෙය්යුං න සමාගච්ඡෙය්යුං, දුක්ඛං න ඵාසු විහරෙය්යුන්ති. එවං භෙදාධිප්පායො පෙසුඤ්ඤං උපසංහරතීති - ‘මානාතිමානා සහපෙසුනා ච."
                    },
                    {
                        "type": "paragraph",
                        "text": "**කුතො පහුතා තෙ තදිඞ්ඝ බ්රූහී**ති - ‘ කලහො ච විවාදො ච පරිදෙවො ච සොකො ච මච්ඡරියං ච මානො ච අතිමානො ච පෙසුඤ්ඤඤ්චාති ඉමෙ අට්ඨ කිලෙසා කුතො පහූතා? කුතො ජාතා? කුතො සඤ්ජාතා? කුතො නිබ්බත්තා? කුතො අභිනිබ්බත්තා? කුතො පාතුභූතා? කින්නිදානා? කිංසමුදයා? කිඤ්ජාතිකා? කිම්පභවාති? ඉමෙසං අට්ඨන්නං කිලෙසානං මූලං පුච්ඡති, හෙතුං පුච්ඡති, නිදානං පුච්ඡති, සම්භවං පුච්ඡති, පභවං පුච්ඡති, සමුට්ඨානං පුච්ඡති, ආහාරං පුච්ඡති, ආරම්මණං පුච්ඡති. පච්චයං පුච්ඡති. සමුදයං පුච්ඡති, පපුච්ඡති යාවතා අජ්ඣෙසති පසාදෙතීති **කුතො පහූතා තෙ තදිඞ්ඝ බ්රූහී**ති ඉඞ්ඝ බ්රූහි ආචික්ඛ දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහීති - කුතො පහූතා තෙ තදිඞ්ඝ බ්රූහීති."
                    },
                    {
                        "type": "unindented",
                        "text": "තෙනාහ සො නිම්මිතො,"
                    },
                    {
                        "type": "gatha",
                        "text": "“කුතො පහූතා කලහා විවාදා\nපරිදෙවසොකා සහමච්ඡරා ච”\nමානාතිමානා සහපෙසුනා ච\nකුතො පහූතා තෙ තදිඞ්ඝ බ්රූහී’ති .",
                        "level": 2
                    },
                    {
                        "type": "heading",
                        "text": "11 - 2",
                        "level": 1
                    },
                    {
                        "type": "gatha",
                        "text": "පියප්පහූතා{1} කලහා විවාදා\nපරිදෙවසොකා සහමච්ඡරා ච,\nමානාතිමානා සහපෙසුනා ච\nමච්ඡෙරයුත්තා කලහා විවාදා\nවිවාදජාතෙසු ච පෙසුනානි.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පියා පහූතා - සු. පියප්පභූතා - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 350,
            "pali": {
                "entries": [
                    {
                        "type": "paragraph",
                        "text": "**පියප්පහූතා කලහා විවාදා පරිදෙවසොකා සහමච්ඡරා චා**ති - **පියා**ති ද්වෙ පියා: සත්තා වා සඞ්ඛාරා වා. කතමෙ සත්තා පියා? ඉධ යස්ස{1} තෙ හොන්ති අත්ථකාමා හිතකාමා ඵාසුකාමා යොගක්ඛෙමකාමා, මාතා වා පිතා වා භාතා වා භගිනී වා පුත්තො වා ධීතා වා මිත්තා වා අමච්චා වා ඤාතී වා සාලොහිතා වා, ඉමෙ සත්තා පියා. කතමෙ සඞ්ඛාරා පියා? මනාපිකා රූපා මනාපිකා සද්දා මනාපිකා ගන්ධා මනාපිකා රසා මනාපිකා ඵොට්ඨබ්බා, ඉමෙ සඞ්ඛාරා පියා. පියං වත්ථුං අච්ඡෙදසංකිනොපි කලහං කරොන්ති. අච්ඡිජ්ජන්තෙපි කලහං කරොන්ති අච්ඡින්නෙපි කලහං කරොන්ති. පියං වත්ථුං විපරිණාමසඞ්කිනොපි කලහං කරොන්ති. විපරිණමන්තෙපි කලහං කරොන්ති. විපරිණතෙපි කලහං කරොන්ති. පියං වත්ථුං අච්ඡෙදසඞ්කිනොපි විවදන්ති. අච්ඡිජ්ජන්තෙපි විවදන්ති. අච්ඡින්නෙපි විවදන්ති. පියං වත්ථුං විපරිණාමසඞ්කිනොපි විවදන්ති. විපරිණමන්තෙපි විවදන්ති. විපරිණතෙපි විවදන්ති. පියං වත්ථුං අච්ඡෙදසඞ්කිනොපි පරිදෙවන්ති. අච්ඡිජ්ජන්තෙපි පරිදෙවන්ති. අච්ඡින්නෙපි පරිදෙවන්ති. පියං වත්ථුං විපරිණාමසඞ්කිනොපි පරිදෙවන්ති. විපරිණමන්තෙපි පරිදෙවන්ති. විපරිණතෙපි පරිදෙවන්ති. පියං වත්ථුං අච්ඡෙදසඞ්කිනොපි සොචන්ති. අච්ඡිජ්ජන්තෙපි සොචන්ති. අච්ඡින්නෙපි සොචන්ති. පියං වත්ථුං විපරිණාමසඞ්කිනොපි සොචන්ති. විපරිණමන්තෙපි සොචන්ති. විපරිණතෙපි සොචන්ති. පියං වත්ථුං රක්ඛන්ති ගොපෙන්ති පරිග්ගණ්හන්ති මමායන්ති මච්ඡරායන්ති."
                    },
                    {
                        "type": "paragraph",
                        "text": "**මානාතිමානා සහපෙසුනා** චාති - පියං වත්ථුං නිස්සාය මානං ජනෙන්ති. පියං වත්ථුං නිස්සාය අතිමානං ජනෙන්ති. කථං පියං වත්ථුං නිස්සාය මානං ජනෙන්ති? “මයං ලාභිනො මනාපිකානං රූපානං සද්දානං ගන්ධානං රසානං ඵොට්ඨබ්බානං. ඉමෙ පනඤ්ඤෙ න ලාභිනො මනාපිකානං රූපානං සද්දානං ගන්ධානං රසානං ඵොට්ඨබ්බාන”න්ති එවං පියං වත්ථුං නිස්සාය මානං ජනෙන්ති. කථං පියං වත්ථුං නිස්සාය අතිමානං ජනෙන්ති? “මයං ලාභිනො මනාපිකානං රූපානං සද්දානං ගන්ධානං රසානං ඵොට්ඨබ්බානං. ඉමෙ පනඤ්ඤෙ න ලාභිනො මනාපිකානං රූපානං සද්දානං ගන්ධානං රසානං ඵොට්ඨබ්බාන”න්ති එවං පියං වත්ථුං නිස්සාය අතිමානං ජනෙන්ති."
                    },
                    {
                        "type": "paragraph",
                        "text": "**පෙසුඤ්ඤ**න්ති - ඉධෙකච්චො පිසුනවාචො හොති: ඉතො සුත්වා අමුත්ර අක්ඛාතා ඉමෙසම්භෙදාය -පෙ- එවං භෙදාධිප්පායො පෙසුඤ්ඤං උපසංහරතීති ‘මානාතිමානා සහපෙසුනා ච.’"
                    },
                    {
                        "type": "paragraph",
                        "text": "**මච්ඡෙරයුත්තා කලහා විවාදා**’ති - කලහො ච විවාදො ච පරිදෙවො ච සොකො ච මානො ච අතිමානො ච පෙසුඤ්ඤඤ්චාති ඉමෙ සත්ත කිලෙසා මච්ඡරියෙ යුත්තා පයුත්තා ආයුත්තා සමායුත්තාති - ‘මච්ඡෙරයුත්තා කලහා විවාදා’"
                    }
                ],
                "footnotes": [
                    {
                        "type": "footnote",
                        "text": "1. යාස්ස සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 352,
            "pali": {
                "entries": [
                    {
                        "type": "paragraph",
                        "text": "**විවාදජාතෙසු ච පෙසුනානී**ති - ‘විවාදෙ ජාතෙ සඤ්ජාතෙ නිබ්බත්තෙ අභිනිබ්බත්තෙ පාතුභූතෙ පෙසුඤ්ඤං උපසංහරන්ති: ඉතො සුත්වා අමුත්ර අක්ඛායන්ති ඉමෙසං භෙදාය. අමුත්ර වා සුත්වා ඉමෙසං අක්ඛායන්ති අමූසං භෙදාය. ඉති සමග්ගානං වා භෙත්තාරො භින්නානං වා අනුප්පදාතාරො වග්ගාරාමා වග්ගරතා වග්ගනන්දි වග්ගකරණිං වාචං භාසිතාරො හොන්ති ඉදං වුච්චති පෙසුඤ්ඤං. අපිච, ද්වීහි කාරණෙහි පෙසුඤ්ඤං උපසංහරන්ති: පියකම්යතාය වා භෙදාධිප්පායා වා. කථං පියකම්යතාය පෙසුඤ්ඤං උපසංහරන්ති? ඉමස්ස පියා භවිස්සාම, මනාපා භවිස්සාම, විස්සාසිකා භවිස්සාම, අබ්භන්තරිකා භවිස්සාම, සුහදයා භවිස්සාමාති, එවං පියකම්යතාය පෙසුඤ්ඤං උපසංහරන්ති. කථං භෙදාධිප්පායා පෙසුඤ්ඤං උපසංහරන්ති? කථං ඉමෙ නානා අස්සු, විනා අස්සු, වග්ගා අස්සු, ද්වෙධා අස්සු, ද්වෙජ්ඣා අස්සු, ද්වෙ පක්ඛා අස්සු, භිජ්ජෙය්යුං න සමාගච්ඡෙය්යුං, දුක්ඛං න ඵාසු විහරෙය්යුන්ති. එවං භෙදාධිප්පායා පෙසුඤ්ඤං උපසංහරන්තීති - ‘විවාදජාතෙසු ච පෙසුනාති’"
                    },
                    {
                        "type": "gatha",
                        "text": "“පියප්පහූතා කලහා විවාදා\nපරිදෙවසොකා සහමච්ඡාරා ච,\nමානාතිමානා සහපෙසුනා ච\nමච්ඡෙරයුත්තා කලහා විවාදා\nවිවාදජාතෙසු ච පෙසුනාතී”ති.",
                        "level": 2
                    },
                    {
                        "type": "heading",
                        "text": "11 - 3",
                        "level": 1
                    },
                    {
                        "type": "gatha",
                        "text": "පියා සු ලොකස්මිං කුතොනිදානා\nයෙ චාපි{1} ලොභා විචරන්ති ලොකෙ,\nආසා ච නිට්ඨා ච කුතො නිදානා\nයෙ සම්පරායාය නරස්ස හොන්ති.",
                        "level": 2
                    },
                    {
                        "type": "paragraph",
                        "text": "**පියා සු ලොකස්මිං කුතොනිදානා**ති - පියා කුතො නිදානා, කුතො ජාතා, කුතො සඤ්ජාතා. කුතො නිබ්බත්තා. කුතො අභිනිබ්බත්තා, කුතො පාතුභූතා, කින්නිදානා, කිංසමුදයා, කිඤ්ජාතිකා, කිම්පභවාති පියානං මූලං පුච්ඡති -පෙ- සමුදයං පුච්ඡති පපුච්ඡති යාවතා අජ්ඣෙසති{2} පසාදෙතීති - ‘පියා සු ලොකස්මිං කුතොනිදානා.’"
                    }
                ],
                "footnotes": [
                    {
                        "type": "footnote",
                        "text": "1. චාපි - PTS"
                    },
                    {
                        "type": "footnote",
                        "text": "2. අජ්ඣොසති - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 354,
            "pali": {
                "entries": [
                    {
                        "type": "paragraph",
                        "text": "**යෙ චාපි ලොභා විචරන්ති ලොකෙ**ති - ‘යෙ චාපී’ති ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා ච; **ලොභා**ති යො ලොභො ලුබ්භනා ලුබ්භිතත්තං සාරාගො සාරජ්ජනා සාරජ්ජිතත්තං අභිජ්ඣා ලොභො අකුසලමූලං{a} **විචරන්තී**ති විචරන්ති විහරන්ති ඉරීයන්ති වත්තන්ති පාලෙන්ති යපෙන්ති යාපෙන්ති; **ලොකෙ**ති අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙති ‘යෙ චාපි ලොභා විචරන්ති ලොකෙ. ‘"
                    },
                    {
                        "type": "paragraph",
                        "text": "**ආසා ච නිට්ඨා ච කුතොනිදානා**ති - ‘ආසා ච නිට්ඨා ච කුතොනිදානා කුතො ජාතා කුතො සඤ්ජාතා කුතො නිබ්බත්ති කුතො අභිනිබ්බත්තා කුතො පාතුභූතා කින්නිදානා කිංසමුදයා කිඤ්ජාතිකා කිම්පභවා, ති ආසාය ච නිට්ඨාය ච මූලං පුච්ඡති -පෙ- සමුදයං පුච්ඡති පපුච්ඡති යාවතා අජ්ඣෙසති{1} පසාදෙතීති - ‘ආසා ච නිට්ඨා ච කුතොනිදානා.’"
                    },
                    {
                        "type": "paragraph",
                        "text": "**යෙ සම්පරායාය නරස්ස හොන්තී**ති - යෙ නරස්ස පරායනා හොන්ති. දීපා හොන්ති, තාණා හොන්ති, ලෙනා හොන්ති, සරණා හොන්ති, නරො නිට්ඨා පරායනො හොතීති{2}, ‘යෙ සම්පරායාය නරස්ස හොන්ති.’"
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“පියා සු ලොකස්මිං කුතොනිදානා\nයෙ චාපි{3} ලොභා විචරන්ති ලොකෙ,\nආසා ච නිට්ඨා ච කුතොනිදානා\nයෙ සම්පරාය නරස්ස හොන්තී”ති.",
                        "level": 2
                    },
                    {
                        "type": "heading",
                        "text": "11 - 4",
                        "level": 1
                    },
                    {
                        "type": "gatha",
                        "text": "ඡන්දනිදානානි පියානි ලොකෙ\nයෙ චාපි{3} ලොභා විචරන්ති ලොකෙ,\nආසා ච නිට්ඨා ච ඉතොනිදානා\nයෙ සම්පරායාය නරස්ස හොන්ති.",
                        "level": 2
                    },
                    {
                        "type": "paragraph",
                        "text": "**ඡන්දනිදානානි පියානි ලොකෙ**ති - ‘ඡන්දො’ති යො කාමෙසු කාමච්ඡන්දො කාමරාගො කාමනන්දි කාමතණ්හා කාමසිනෙහො කාමපරිළාහො කාමමුච්ඡා කාමජ්ඣොසානං කාමොඝො කාමයොගො කාමූපාදානං කාමච්ඡන්දනීවරණං. අපිච, පඤ්ච ඡන්දා: පරියෙසනච්ඡන්දො පටිලාභච්ඡන්දො පරිභොගච්ඡන්දො සන්නිධිච්ඡන්දො විස්සජ්ජනච්ඡන්දො. කතමො පරියෙසනඡන්දො? ඉධෙකච්චො අජ්ඣොසිතොයෙව අත්ථිකො ඡන්දජාතො රූපෙ පරියෙසති. සද්දෙ - ගන්ධෙ - රසෙ - ඵොට්ඨබ්බෙ පරියෙසති. අයං පරියෙසනච්ඡන්දො. කතමො පටිලාභච්ඡන්දො? ඉධෙකච්චො අජ්ඣොසිතොයෙව අත්ථිකො ඡන්දජාතො රූපෙ පටිලභති. සද්දෙ - ගන්ධෙ - රසෙ - ඵොට්ඨබ්බෙ පටිලභති. අයං පටිලාභච්ඡන්දො."
                    }
                ],
                "footnotes": [
                    {
                        "type": "footnote",
                        "text": "a. ධම්මසඞ්ගණි - චිත්තුප්පාදකණ්ඩ"
                    },
                    {
                        "type": "footnote",
                        "text": "1. අජ්ඣොසති - සීමු. II."
                    },
                    {
                        "type": "footnote",
                        "text": "2. නිට්ඨාපරායනා හොන්තීති - මඡසං, සීමු. II."
                    },
                    {
                        "type": "footnote",
                        "text": "3. යෙ චා පි - ස්යා, PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 356,
            "pali": {
                "entries": [
                    {
                        "type": "paragraph",
                        "text": "කතමො පරිභොගච්ඡන්දො? ඉධෙකච්චො අජ්ඣොසිතො යෙව අත්ථිකො ඡන්දජාතො රූපෙ පරිභුඤ්ජති, සද්දෙ ගන්ධෙ රසෙ ඵොට්ඨබ්බෙ පරිභුඤ්ජති. අයං පරිභොගච්ඡන්දො. කතමො සන්නිධිච්ඡන්දො? ඉධෙකච්චො අජ්ඣොසිතොයෙව අත්ථිකො ඡන්දජාතො ධනසන්නිචයං කරොති ආපදාසු භවිස්සතීති; අයං සන්නිධිච්ඡන්දො. කතමො විසජ්ජනච්ඡන්දො? ඉධෙකච්චො අජ්ඣොසිතොයෙව අත්ථිකො ඡන්දජාතො ධනං විස්සජ්ජෙති හත්ථාරොහානං අස්සාරොහානං රථිකානං ධනුග්ගහානං පත්තිකානං ‘ඉමෙ මං රක්ඛිස්සන්ති ගොපිස්සන්ති සම්පරිවාරෙස්සන්තී’ති. අයං විස්සජ්ජනච්ඡන්දො. **පියානී**ති ද්වෙ පියා: සත්තා වා සඞ්ඛාරා වා. -පෙ- ඉමෙ සත්තා පියා. -පෙ- ඉමෙ සඞ්ඛාරා පියා; **ඡන්දනිදානානි පියානි ලොකෙ**ති පියා ඡන්දනිදානා ඡන්දසමුදයා ඡන්දජාතිකා ඡන්දපභවාති - ‘ඡන්දනිදානාති පියාති ලොකෙ.’"
                    },
                    {
                        "type": "paragraph",
                        "text": "**යෙ චාපි ලොභා විචරන්ති ලොකෙ**ති - ‘යෙ චාපී’ති ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා ච; **ලොභා**ති යො ලොභො ලුබ්භනා ලුබ්භිතත්තං සාරාගො සාරජ්ජනා සාරජ්ජිතත්තං අභිජ්ඣා ලොභො අකුසලමූලං{a}; **විචරන්තී**ති විචරන්ති විහරන්ති ඉරීයන්ති වත්තන්ති පාලෙන්ති යපෙන්ති යාපෙන්ති; **ලොකෙ**ති අපායලොකෙ -පෙ- ආයතනලොකෙති - ‘යෙ චාපි ලොභා විචරන්ති ලොකෙ.’"
                    },
                    {
                        "type": "paragraph",
                        "text": "**ආසා ච නිට්ඨා ච ඉතො නිදානා**ති - ‘ආසා’ වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං,{b} **නිට්ඨා**ති ඉධෙකච්චො රූපෙ පරියෙසන්තො රූපං පටිලභති, රූපනිට්ඨො හොති. සද්දෙ - ගන්ධෙ - රසෙ - ඵොට්ඨබ්බෙ, කුලං, ගණං, ආවාසං, ලාභං, යසං, පසංසං, සුඛං, චීවරං පිණ්ඩපාතං, සෙනාසනං, ගිලානපච්චයභෙසජ්ජපරික්ඛාරං, සුත්තන්තං, විනයං, අභිධම්මං, ආරඤ්ඤිකඞ්ගං, පිණ්ඩපාතිකඞ්ගං, පංසුකූලිකඞ්ගං, තෙචීවරිකඞ්ගං, සපදානචාරිකඞ්ගං, ඛලුපච්ඡාභත්තිකඞ්ගං, නෙසජ්ජිකඞ්ගං, යථාසන්ථතිකඞ්ගං, පඨමජ්ඣානං, දුතියජ්ඣානං, තතියජ්ඣානං, චතුත්ථජ්ඣානං ආකාසානඤ්චායතනසමාපත්තිං, විඤ්ඤාණඤ්චායතනසමාපත්තිං, ආකිඤ්චඤ්ඤායතනසමාපත්තිං, නෙවසඤ්ඤානාසඤ්ඤායතනසමාපත්තිං, පරියෙසන්තො නෙවසඤ්ඤානාසඤ්ඤායතනසමාපත්තිං පටිලභති. නෙවසඤ්ඤානාසඤ්ඤායතනසමාපත්තිනිට්ඨො හොති."
                    },
                    {
                        "type": "gatha",
                        "text": "1 “ආසාය කසතෙ{1} ඛෙත්තං බීජං ආසාය වප්පති\nආසාය වාණිජා යන්ති සමුද්දං ධනහාරකා;\nයාය ආසාය තිට්ඨාමි{2} සා මෙ ආසා සමිජ්ඣතූ”ති{3}{c}",
                        "level": 1
                    }
                ],
                "footnotes": [
                    {
                        "type": "footnote",
                        "text": "a. ධම්මසඞ්ගණී - චිත්තුප්පාදකණ්ඩ."
                    },
                    {
                        "type": "footnote",
                        "text": "b. ධම්මසඞ්ගණි නික්ඛෙපකණ්ඩ"
                    },
                    {
                        "type": "footnote",
                        "text": "1. කස්සතෙ - මනුප"
                    },
                    {
                        "type": "footnote",
                        "text": "2. නිට්ඨාදි - සීමු. II. පතිට්ඨාමි - ස්යා."
                    },
                    {
                        "type": "footnote",
                        "text": "3. සමිජ්ඣතීති - සීමු. II. PTS"
                    },
                    {
                        "type": "footnote",
                        "text": "c. ථෙරගාථා 10.1.1."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 358,
            "pali": {
                "entries": [
                    {
                        "type": "paragraph",
                        "text": "ආසාය සමිද්ධි වුච්චතෙ{1} නිට්ඨා; **ආසා ච නිට්ඨා ච ඉතොනිදානා**ති ආසා ච නිට්ඨා ච ඉතො ඡන්දනිදානා ඡන්දසමුදයා ඡන්දජාතිකා ඡන්දපභවාති ආසා ච නිට්ඨා ච ඉතොනිදානා."
                    },
                    {
                        "type": "paragraph",
                        "text": "**යෙ සම්පරායාය නරස්ස හොන්තී**ති - යෙ නරස්ස පරායනා හොන්ති, දීපා හොන්ති, තාණා හොන්ති, ලෙනා හොන්ති, සරණා හොන්ති. නරො නිට්ඨා පරායනො හොතීති{2} - යෙ සම්පරායාය නරස්ස හොන්ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඡන්දනිදානානි පියානි ලොකෙ\nයෙ චාපි ලොභා විචරන්ති ලොකෙ,\nආසා ච නිට්ඨා ච ඉතොනිදානා\nයෙ සම්පරායාය නරස්ස හොන්තී”ති.",
                        "level": 2
                    },
                    {
                        "type": "heading",
                        "text": "11 - 5",
                        "level": 1
                    },
                    {
                        "type": "gatha",
                        "text": "ඡන්දො නු ලොකස්මිං කුතො නිදානො\nවිනිච්ඡයා වාපි කුතො පහූතා,\nකොධො මොසවජ්ජඤ්ච කථඞ්කථා ච\nයෙ චාපි{3} ධම්මා සමණෙන වුත්තා.",
                        "level": 2
                    },
                    {
                        "type": "paragraph",
                        "text": "**ඡන්දො නු ලොකස්මිං - කුතොනිදානො**ති - ඡන්දො කුතොනිදානො කුතො ජාතො කුතො සඤ්ජාතො කුතො නිබ්බත්තො කුතො අභිනිබ්බත්තො කුතො පාතුභූතො කින්නිදානො කිංසමුදයො කිඤ්ජාතිකො කිම්පභවොති ඡන්දස්ස මූලං පුච්ඡති -පෙ- සමුදයං පුච්ඡති පපුච්ඡති, යාචති, අජ්ඣෙසති{4} පසාදෙතීති - ඡන්දො නු ලොකස්මිං කුතොනිදානො."
                    },
                    {
                        "type": "paragraph",
                        "text": "**විනිච්ඡයා වාපි කුතො පහූතා**ති - විනිච්ඡයා කුතො පහූතා කුතො ජාතා කුතො සඤ්ජාතා කුතො නිබ්බත්තා කුතො අභිනිබ්බත්තා කුතො පාතුභූතා කින්නිදානා කිංසමුදයා කිඤ්ජාතිකා කිම්පභවාති විනිච්ඡයානං -පෙ- සමුදයං පුච්ඡති පපුච්ඡති, යාචති අජ්ඣෙසති, පසාදෙතීති - විනිච්ඡයා වාපි කුතො පහූතා."
                    },
                    {
                        "type": "paragraph",
                        "text": "**කොධො මොසවජ්ජඤ්ච කථඞ්කථා චා**ති ‘කොධො’ති - යො එවරූපො චිත්තස්ස ආඝාතො පටිඝාතො පටිඝං පටිවිරොධො කොපො පකොපො සම්පකොපො, දොසො පදොසො සම්පදොසො, චිත්තස්ස බ්යාපත්ති මනොපදොසො, කොධො කුජ්ඣනා කුජ්ඣිතත්තං, දොසො දුස්සනා දුස්සිතත්තං, බ්යාපත්ති බ්යාපජ්ජනා බ්යාපජ්ජිතත්තං, විරොධො පටිවිරොධො චණ්ඩික්කං අසුරොපො අනත්තමනතා චිත්තස්ස{a}; **මොසවජ්ජං** වුච්චති මුසාවාදො, **කථංකථා** වුච්චති විචිකිච්ඡා’ති - කොධො මොසවජ්ජඤ්ච කථංකථා ච."
                    }
                ],
                "footnotes": [
                    {
                        "type": "footnote",
                        "text": "1. වුච්චති - ස"
                    },
                    {
                        "type": "footnote",
                        "text": "2. නිට්ඨා පරායනා හොන්තීති - මඡසං. නිට්ඨා හොන්ති පරායණා හොන්ති - සීමු. II.."
                    },
                    {
                        "type": "footnote",
                        "text": "3. වාපි - ස්යා. PTS. ස."
                    },
                    {
                        "type": "footnote",
                        "text": "4. අජ්ඣොසති සීමු. II."
                    },
                    {
                        "type": "footnote",
                        "text": "a. ධම්මසඞ්ගණි නික්ඛෙපකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 360,
            "pali": {
                "entries": [
                    {
                        "type": "paragraph",
                        "text": "**යෙ චාපි ධම්මා සමණෙන වුත්තා’ති** - ‘යෙ චාපී’ති යෙ කොධෙන ච මොසවජ්ජෙන ච කථංකථාය ච සහගතා සහජාතා සංසට්ඨා සම්පයුත්තා එකුප්පාදා එකනිරොධා එකවත්ථුකා එකාරම්මණා, ඉමෙ වුච්චන්ති ‘යෙ චාපි ධම්මා’ අථවා, යෙ තෙ කිලෙසා අඤ්ඤජාතිකා අඤ්ඤවිහිතකා, ඉමෙ වුච්චන්ති ‘යෙ චාපි ධම්මා’ **සමණෙන වුත්තාති** සමණෙන සමිතපාපෙන බ්රාහ්මණෙන බාහිතපාපධම්මෙන{1} භික්ඛුනා භින්නකිලෙසමූලෙන සබ්බකුසලමූලබන්ධනා{2} පමුත්තෙන වුත්තා පවුත්තා ආචික්ඛිතා දෙසිතා පඤ්ඤපිතා පට්ඨපිතා විවටා විභත්තා උත්තානීකතා පකාසිතාති - ‘යෙ චාපි ධම්මා සමණෙන වුත්තා’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඡන්දො නු ලොකස්මිං කුතොනිදානො\nවිනිච්ඡයා චාපි කුතො පහුතා,\nකොධො මොසවජ්ජඤ්ච කථංකථා ච\nයෙ චාපි ධම්මා සමණෙන වුත්තා”ති.",
                        "level": 2
                    },
                    {
                        "type": "heading",
                        "text": "11 - 6",
                        "level": 1
                    },
                    {
                        "type": "gatha",
                        "text": "සාතං අසාතන්ති යමාහු ලොකෙ\nතමූපනිස්සාය පහොති ඡන්දො,\nරූපෙසු දිස්වා විභවං භවඤ්ච\nවිනිච්ඡයං කුරුතෙ{3} ජන්තු ලොකෙ.",
                        "level": 2
                    },
                    {
                        "type": "paragraph",
                        "text": "**සාතං අසාතන්ති යමාහු ලොකෙ**ති - ‘ සාත’න්ති සුඛා ච වෙදනා ඉට්ඨඤ්ච වත්ථු,{4} **අසාත**න්ති දුක්ඛා ච වෙදනා අනිට්ඨඤ්ච වත්ථු; **යමාහු ලොකෙ**ති යං ආහංසු යං කථෙන්ති යං භණන්ති යං දීපයන්ති යං වොහරන්තීති - ‘ සාතං අසාතන්ති යමාහු ලොකෙ.’"
                    },
                    {
                        "type": "paragraph",
                        "text": "**රූපෙසු දිස්වා විභවං භවඤ්චා**’ති - ‘ රූපෙසූ’ති චත්තාරො ච මහාභූතා චතුන්නඤ්ච මහාභූතානං උපාදාය රූපං. කතමො රූපානං භවො? යො රූපානං භවො ජාති සඤ්ජාති නිබ්බත්ති අභිනිබ්බත්ති පාතුභාවො; අයං රූපානං භවො. කතමො රූපානං විභවො? යො රූපානං ඛයො වයො භෙදො පරිභෙදො අනිච්චතා අන්තරධානං; අයං රූපානං විභවො. **රූපෙසු දිස්වා විභවං භවඤ්චා**’ති රූපෙසු භවඤ්ච විභවඤ්ච දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වාති - ‘රූපෙසු දිස්වා විභවං භවඤ්ච. ‘"
                    }
                ],
                "footnotes": [
                    {
                        "type": "footnote",
                        "text": "1. බාහිතපාපෙන - ස්යා ."
                    },
                    {
                        "type": "footnote",
                        "text": "2. සබ්බාකුසලබන්ධනා - ස."
                    },
                    {
                        "type": "footnote",
                        "text": "3. කුබ්බති - මඡසං."
                    },
                    {
                        "type": "footnote",
                        "text": "4. වත්ථුං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 362,
            "pali": {
                "entries": [
                    {
                        "type": "paragraph",
                        "text": "**විනිච්ඡයං කුරුතෙ ජන්තු ලොකෙ**ති - ‘විනිච්ඡයා’ති ද්වෙ විනිච්ඡයා තණ්හාවිනිච්ඡයො ච දිට්ඨිවිනිච්ඡයො ච. කථං තණ්හාවිනිච්ඡයං කරොති? ඉධෙකච්චස්ස අනුප්පන්නා චෙව භොගා{1} න උප්පජ්ජන්ති; උප්පන්නා ච භොගා පරික්ඛයං ගච්ඡන්ති; තස්ස එවං හොති: ‘කෙන නු ඛො මෙ උපායෙන අනුප්පන්නා චෙව භොගා න උප්පජ්ජන්ති? උප්පන්නා ච භොගා පරික්ඛයං ගච්ඡන්තී’ති. තස්ස පන එවං හොති: ‘ සුරාමෙරයමජ්ජපමාදට්ඨානානුයොගං අනුයුත්තස්ස මෙ අනුප්පන්නා චෙව භොගා න උප්පජ්ජන්ති; උප්පන්නා ච භොගා පරික්ඛයං ගච්ඡන්ති. විකාලවිසිඛාචරියානුයොගං අනුයුත්තස්ස මෙ අනුප්පන්නා චෙව භොගා න උප්පජ්ජන්ති; උප්පන්නා ච භොගා පරික්ඛයං ගච්ඡන්ති. සමජ්ජාභිචරණං අනුයුත්තස්ස මෙ - ජූතප්පමාදට්ඨානානුයොගං අනුයුත්තස්ස මෙ - පාපමිත්තානුයොගං අනුයුත්තස්ස මෙ අනුප්පන්නා චෙව භොගා න උප්පජ්ජන්ති; උප්පන්නා ච භොගා පරික්ඛයං ගච්ඡන්ති, ආලස්සානුයොගං{2} අනුයුත්තස්ස මෙ අනුප්පන්නා චෙව භොගා න උප්පජ්ජන්ති; උප්පන්නා ච භොගා පරික්ඛයං ගච්ඡන්තී’ති එවං ඤාණං කත්වා ඡ භොගානං අපායමුඛානි න සෙවති. ඡ භොගානං ආයමුඛානි සෙවති. එවම්පි තණ්හාවිනිච්ඡයං කරොති."
                    },
                    {
                        "type": "paragraph",
                        "text": "අථවා කසියා වා වණිජ්ජාය වා ගොරක්ඛෙන වා ඉස්සත්තෙන වා රාජපොරිසෙන{3} වා සිප්පඤ්ඤතරෙන වා පටිපජ්ජති. එවම්පි තණ්හාවිනිච්ඡයං කරොති. කථං දිට්ඨිවිනිච්ඡයං කරොති” චක්ඛුස්මිං උප්පන්නෙ ජානාති ‘අත්තා මෙ උප්පන්නො’ති. චක්ඛුස්මිං අන්තරහිතෙ ජානාති‘අත්තා මෙ අන්තරහිතො, විගතො මෙ අත්තා’ති, එවම්පි දිට්ඨිවිනිච්ඡයං කරොති. සොතස්මිං - ඝානස්මිං - ජිව්හාය - කායස්මිං - රූපස්මිං - සද්දස්මිං - ගන්ධස්මිං - රසස්මිං - ඵොට්ඨබ්බස්මිං උප්පන්නෙ ජානාති ‘අත්තා මෙ අන්තරහිතො, විගතො මෙ අත්තා’ති. එවම්පි දිට්ඨිවිනිච්ඡයං කරොති, ජනෙති සඤ්ජනෙති නිබ්බත්තෙති අභිනිබ්බත්තෙති. **ජන්තූ**ති සත්තො නරො මානවො -පෙ- මනුජො; **ලොකෙ**’ති අපායලොකෙ -පෙ- ආයතනලොකෙති - ‘විනිච්ඡයං කුරුතෙ ජන්තු ලොකෙ.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සාතං අසාතන්ති යමාහු ලොකො\nතමූපනිස්සාය පහොති ඡන්දො,\nරූපෙසු දිස්වා විභවං භවඤ්ච\nවිනිච්ඡයං කුරුතෙ3 ජන්තු ලොකෙ”ති.",
                        "level": 2
                    },
                    {
                        "type": "heading",
                        "text": "11 - 7",
                        "level": 1
                    },
                    {
                        "type": "gatha",
                        "text": "කොධො මොසවජ්ජඤ්ච කථඞ්කථා ච\nඑතෙපි ධම්මා ද්වයමෙව සන්තෙ,\nකථංකථී ඤාණපථාය සික්ඛෙ\nඤත්වා පවුත්තා සමණෙන ධම්මා.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ලොභා. - සීමු. II."
                    },
                    {
                        "type": "footnote",
                        "text": "2. ආලසානුයොගං - මඡසං."
                    },
                    {
                        "type": "footnote",
                        "text": "3. රාජපොරිස්සෙන - සීමු. II."
                    },
                    {
                        "type": "footnote",
                        "text": "4. කුබ්බති - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 364,
            "pali": {
                "entries": [
                    {
                        "type": "paragraph",
                        "text": "**කොධො මොසවජ්ජඤ්ච කථඞ්කථා චා**ති - ‘කොධො’ති යො එවරූපො චිත්තස්ස ආඝාතො පටිඝාතො -පෙ- මොසවජ්ජං වුච්චති මුසාවාදො, කථංකථා වුච්චති විචිකිච්ඡා; ඉට්ඨං වත්ථුං නිස්සායපි කොධො ජායති; අනිට්ඨං වත්ථුං නිස්සායපි කොධො ජායති. ඉට්ඨං වත්ථුං නිස්සායපි මුසාවාදො උප්පජ්ජති. අනිට්ඨං වත්ථුං නිස්සායපි මුසාවාදො උප්පජ්ජති, ඉට්ඨං වත්ථුං නිස්සායපි කථඞ්කථා උප්පජ්ජති, අනිට්ඨං වත්ථුං. නිස්සායපි කථඞ්කථා උප්පජ්ජති."
                    },
                    {
                        "type": "paragraph",
                        "text": "කථං අනිට්ඨං වත්ථුං නිස්සාය කොධො ජායති? පකතියා අනිට්ඨං වත්ථුං නිස්සාය කොධො ජායති: අනත්ථං මෙ අචරීති කොධො ජායති. අනත්ථං මෙ චරතීති කොධො ජායති. අනත්ථං මෙ චරිස්සතීති කොධො ජායති. පියස්ස මෙ මනාපස්ස අනත්ථං අචරි - අනත්ථං චරති - අනත්ථං චරිස්සතීති කොධො ජායති. අප්පියස්ස මෙ අමනාපස්ස අත්ථං අචරි - අත්ථං චරති - අත්ථං චරිස්සතීති කොධො ජායති. එවං අනිට්ඨං වත්ථුං නිස්සාය කොධො ජායති. කථං ඉට්ඨං වත්ථුං නිස්සාය කොධො ජායති? ඉට්ඨං වත්ථුං අච්ඡෙදසඞ්කිනොපි{1} කොධො ජායති, අච්ඡිද්දන්තෙපි කොධො ජායති, අච්ඡින්නෙපි කොධො ජායති. ඉට්ඨං වත්ථුං විපරිණාමසඞ්කිනොපි කොධො ජායති. විපරිණමන්තෙපි කොධො ජායති. විපරිණතෙපි කොධො ජායති. එවං ඉට්ඨං වත්ථුං නිස්සාය කොධො ජායති."
                    },
                    {
                        "type": "paragraph",
                        "text": "කථං අනිට්ඨං වත්ථුං නිස්සාය මුසාවාදො උප්පජ්ජති? ඉධෙකච්චො අන්දුබන්ධනෙන{2} වා බද්ධො{3} තස්ස බන්ධනස්ස මොක්ඛත්ථාය සම්පජානමුසා භාසති. රජ්ජුබන්ධනෙන වා බද්ධො,{3} සඞ්ඛලිකබන්ධනෙන වා බද්ධො, වෙත්තබන්ධනෙන වා බද්ධො, ලතාබන්ධනෙන වා බද්ධො, පක්ඛෙපබන්ධනෙන වා බද්ධො, පරික්ඛෙපබන්ධනෙන වා බද්ධො, ගාමනිගමනගරජනපදරට්ඨබන්ධනෙන වා බද්ධො, ජනපදබන්ධනෙන වා බද්ධො, තස්ස බන්ධනස්ස මොක්ඛත්ථාය සම්පජානමුසා භාසති. එවං අනිට්ඨං වත්ථුං නිස්සාය මුසාවාදො උප්පජ්ජති. කථං ඉට්ඨං වත්ථුං නිස්සාය මුසාවාදො උප්පජ්ජති? ඉධෙකච්චො මනාපිකානං{4} රූපානං හෙතු සම්පජානමුසා භාසති, මනාපිකානං සද්දානං - ගන්ධානං - රසානං ඵොට්ඨබ්බානං හෙතු - චීවර හෙතු - පිණ්ඩපාතහෙතු - සෙනාසනහෙතු - ගිලානපච්චයභෙසජ්ජපරික්ඛාරහෙතු සම්පජානමුසා භාසති, එවං ඉට්ඨං වත්ථුං නිස්සාය මුසාවාදො උප්පජ්ජති. කථං අනිට්ඨං වත්ථුං නිස්සාය කථඞ්කථා උප්පජ්ජති? ‘මුච්චිස්සාමි{5} නු ඛො චක්ඛුරොගතො, න නු ඛො මුච්චිස්සාමි චක්ඛුරොගතො, මුච්චිස්සාමි නු ඛො සොතරොගතො, ඝානරොගතො, ජිව්හාරොගතො, කායරොගතො, සීසරොගතො, කණ්ණරොගතො, මුඛරොගතො, මුච්චිස්සාමි{5} නු ඛො දන්තරොගතො, න නු ඛො මුච්චිස්සාමි දන්තරොගතො’ති එවං අනිට්ඨං වත්ථුං නිස්සාය කථඞ්කථා උප්පජ්ජති. කථං ඉට්ඨං වත්ථුං නිස්සාය කථඞ්කථා උප්පජ්ජති? ‘ලභිස්සාමි නු ඛො මනාපියෙ{6} රූපෙ, න නු ඛො ලභිස්සාමි මනාපියෙ රූපෙ, ලභිස්සාමි නු ඛො මනාපියෙ{6} සද්දෙ, ගන්ධෙ, රසෙ, ඵොට්ඨබ්බෙ, කුලං ගණං ආවාසං ලාභං යසං පසංසං සුඛං චීවරං පිණ්ඩපාතං සෙනාසනං ගිලානපච්චයභෙසජ්ජපරික්ඛාර’න්ති එවං ඉට්ඨං වත්ථුං නිස්සාය කථඞ්කථා උප්පජ්ජතී’ති - කොධො මොසවජ්ජඤ්ච කථඞ්කථා ච."
                    }
                ],
                "footnotes": [
                    {
                        "type": "footnote",
                        "text": "1. වත්ථුච්ඡෙදසඞ්කිනොපි - ස්යා."
                    },
                    {
                        "type": "footnote",
                        "text": "2. අද්දුබන්ධනෙන - ස්යා. PTS."
                    },
                    {
                        "type": "footnote",
                        "text": "3. බන්ධො - ස්යා PTS"
                    },
                    {
                        "type": "footnote",
                        "text": "4. මනාපානං - සීමු. II."
                    },
                    {
                        "type": "footnote",
                        "text": "5. මුඤ්චිස්සාමි - සීමු. II."
                    },
                    {
                        "type": "footnote",
                        "text": "6. මනාපිකෙ - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 366,
            "pali": {
                "entries": [
                    {
                        "type": "paragraph",
                        "text": "**එතෙපි ධම්මා ද්වයමෙව සන්තෙ**ති - සාතාසාතෙ සන්තෙ සුඛදුක්ඛෙ{1} සන්තෙ සොමනස්සදොමනස්සෙ සන්තෙ ඉට්ඨානිට්ඨෙ සන්තෙ අනුනයපටිඝෙ සන්තෙ සංවිජ්ජමානෙ අත්ථි උපලබ්භමානෙති - එතෙපි ධම්මා ද්වයමෙව සන්තෙ."
                    },
                    {
                        "type": "paragraph",
                        "text": "**කථඞ්කථී ඤාණපථාය සික්ඛෙ**ති - ඤාණම්පි ඤාණපථො ඤාණස්ස ආරම්මණම්පි ඤාණපථො; ඤාණසහභුනොපි ධම්මා ඤාණපථො; යථාඅරියමග්ගො අරියපථො, දෙවමග්ගො දෙවපථො, බ්රහ්මමග්ගො බ්රහ්මපථො; එවමෙව ඤාණම්පි ඤාණපථො, ඤාණස්ස ආරම්මණම්පි ඤාණපථො, ඤාණසහභුනොපි ධම්මා ඤාණපථො; **සික්ඛෙ**ති තිස්සො සික්ඛා: අධිසීලසික්ඛා අධිචිත්තසික්ඛා අධිපඤ්ඤාසික්ඛා. කතමා අධිසීලසික්ඛා? ඉධ භික්ඛු සීලවා හොති පාතිමොක්ඛසංවරසංවුතො විහරති, ආචාරගොචරසම්පන්නො අණුමත්තෙසු වජ්ජෙසු භයදස්සාවී, සමාදාය සික්ඛති සික්ඛාපදෙසු; ඛුද්දකො සීලක්ඛන්ධො මහන්තො සීලක්ඛන්ධො සීලං පතිට්ඨා ආදි චරණං සංවරො මුඛං පමුඛං කුසලානං ධම්මානං සමාපත්තියා, අයං අධිසීලසික්ඛා. කතමා අධිචිත්තසික්ඛා? ඉධ භික්ඛු විවිච්චෙව කාමෙහි -පෙ- චතුත්ථං ඣානං උපසම්පජ්ජ විහරති; අයං අධිචිත්තසික්ඛා. කතමා අධිපඤ්ඤාසික්ඛා? ඉධ භික්ඛු පඤ්ඤවා හොති, උදයත්ථගාමිනියා පඤ්ඤාය සමන්නාගතො අරියාය නිබ්බෙධිකාය සම්මාදුක්ඛක්ඛයගාමිනියා: සො ඉදං දුක්ඛන්ති යථාභූතං පජානාති -පෙ- අයං දුක්ඛනිරොධගාමිනී පටිපදා’ති යථාභූතං පජානාති; ඉමෙ ආසවා’ති යථාභූතං පජානාති -පෙ- අයං ආසවනිරොධගාමිනී පටිපදා’ති යථාභූතං පජානාති, අයං අධිපඤ්ඤාසික්ඛා."
                    },
                    {
                        "type": "paragraph",
                        "text": "**කථඞ්කථී ඤාණපථාය සික්ඛෙ**ති - කථඞ්කථී පුග්ගලො සකඞ්ඛො සවිලෙඛො සද්වෙළ්හකො සවිචිකිච්ඡො ඤාණාධිගමාය ඤාණඵුසනාය{2} ඤාණසච්ඡිකිරියාය අධිසීලම්පි සික්ඛෙය්ය, අධිචිත්තම්පි සික්ඛෙය්ය, අධිපඤ්ඤම්පි සික්ඛෙය්ය; ඉමා තිස්සො සික්ඛායො ආවජ්ජන්තො සික්ඛෙය්ය, ජානන්තො සික්ඛෙය්ය, පස්සන්තො සික්ඛෙය්ය, පච්චාවෙක්ඛන්තො සික්ඛෙය්ය, චිත්තං අධිට්ඨහන්තො සික්ඛෙය්ය, සද්ධාය අධිමුච්චන්තො සික්ඛෙය්ය, විරියං පග්ගණ්හන්තො සික්ඛෙය්ය, සතිං උපට්ඨපෙන්තො සික්ඛෙය්ය. චිත්තං සමාදහන්තො සික්ඛෙය්ය. පඤ්ඤාය පජානන්තො සික්ඛෙය්ය, අභිඤ්ඤෙය්යං අභිජානන්තො සික්ඛෙය්ය, පරිඤ්ඤෙය්යං පරිජානන්තො සික්ඛෙය්ය, පහාතබ්බං පජහන්තො සික්ඛෙය්ය, භාවෙතබ්බං භාවෙන්තො සික්ඛෙය්ය, සච්ඡිකාතබ්බං සච්ඡිකරොන්තො සික්ඛෙය්ය ආචරෙය්ය සමාචරෙය්ය, සමාදාය වත්තෙය්යා’ති - කථඞ්කථී ඤාණපථාය සික්ඛෙ."
                    }
                ],
                "footnotes": [
                    {
                        "type": "footnote",
                        "text": "1. සුඛාසුඛෙ - ස්යා."
                    },
                    {
                        "type": "footnote",
                        "text": "2. ඤාණදස්සනාය - ස"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 368,
            "pali": {
                "entries": [
                    {
                        "type": "paragraph",
                        "text": "**ඤත්වා පවුත්තා සමණෙන ධම්මා**ති - ‘ ඤත්වා’ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා වුත්තා පවුත්තා ආචික්ඛිතා දෙසිතා පඤ්ඤපිතා පට්ඨපිතා විවටා විභත්තා උත්තානීකතා පකාසිතා’ සබ්බෙ සඞ්ඛාරා අනිච්චා’ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා, වුත්තා පවුත්තා ආචික්ඛිතා දෙසිතා පඤ්ඤපිතා පට්ඨපිතා විවටා විභත්තා උත්තානීකතා පකාසිතා. සබ්බෙ සඞ්ඛාරා දුක්ඛාති - සබ්බෙ ධම්මා අනත්තාති - අවිජ්ජාපච්චයා සඞ්ඛාරාති -පෙ- ජාතිපච්චයා ජරාමරණන්ති - අවිජ්ජානිරොධා සඞ්ඛාරනිරොධොති -පෙ- ජාතිනිරොධා ජරාමරණනිරොධොති, ඉදං දුක්ඛන්ති -පෙ- අයං දුක්ඛනිරොධගාමිනී පටිපදාති. ඉමෙ ආසවාති -පෙ- අයං ආසවනිරොධගාමිනී පටිපදාති, ඉමෙ ධම්මා අභිඤ්ඤෙය්යාති, ඉමෙ ධම්මා පරිඤ්ඤෙය්යාති, ඉමෙ ධම්මා පහාතබ්බාති, ඉමෙ ධම්මා සච්ඡිකාතබ්බා’ති, ඡන්නං ඵස්සායතනානං සමුදයඤ්ච අත්ථඞ්ගමඤ්ච අස්සාදඤ්ච ආදීනවඤ්ච නිස්සරණඤ්ච, පඤ්චන්නං උපාදානක්ඛන්ධානං - චතුන්නං මහාභූතානං ‘යං කිඤ්චි සමුදයධම්මං සබ්බං තං නිරොධධම්ම’න්ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා, වුත්තා පවුත්තා ආචික්ඛිතා දෙසිතා පඤ්ඤාපිතා පට්ඨපිතා විවටා විභත්තා උත්තානීකතා පකාසිතා. වුත්තං හෙතං භගවතා’ “අභිඤ්ඤායාහං භික්ඛවෙ ධම්මං දෙසෙමි; නො අනභිඤ්ඤාය. සනිදානාහං භික්ඛවෙ ධම්මං දෙසෙමි; නො අනිදානං. සප්පාටිහාරියාහං භික්ඛවෙ ධම්මං දෙසෙමි; නො අප්පාටිහාරියං. තස්ස මය්හං භික්ඛවෙ අභිඤ්ඤාය ධම්මං දෙසයතො නො අනභිඤ්ඤාය, සනිදානං ධම්මං දෙසයතො නො අනිදානං, සප්පාටිහාරියං ධම්මං දෙසයතො නො අප්පාටිහාරියං, කරණීයො ඔවාදො; කරණීයා අනුසාසනී. අලඤ්ච පන වො භික්ඛවෙ{1} තුට්ඨියා අලං පාමොජ්ජාය{2} අලං සොමනස්සාය ‘සම්මාසම්බුද්ධො භගවා. ස්වාක්ඛාතො{3} ධම්මො, සුපටිපන්නො සඞ්ඝො’ති ඉමස්මිඤ්ච පන වෙය්යාකරණස්මිං භඤ්ඤමානෙ දසසහස්සී{4} ලොකධාතු අකම්පිත්ථා”ති{a} - ඤත්වා පවුත්තා සමණෙන ධම්මා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“කොධො මොසවජ්ජඤ්ච කථඞ්කථා ච\nඑතෙපි ධම්මා ද්වයමෙව සන්තෙ,\nකථංකථී ඤාණපථාය සික්ඛෙ\nඤත්වා පවුත්තා සමණෙන ධම්මා”ති.",
                        "level": 2
                    },
                    {
                        "type": "heading",
                        "text": "11 - 8",
                        "level": 1
                    },
                    {
                        "type": "gatha",
                        "text": "සාතං අසාතඤ්ච කුතොනිදානා?\nකිස්මිං අසන්තෙ න භවන්ති හෙතෙ,\nවිභවං භවඤ්චාපි යමෙතමත්ථං\nඑතං මෙ පබ්රෑහි යතොනිදානං",
                        "level": 2
                    }
                ],
                "footnotes": [
                    {
                        "type": "footnote",
                        "text": "1, භික්ඛවෙ වො. - සීමු. II."
                    },
                    {
                        "type": "footnote",
                        "text": "2. අත්තමනතා - අනි."
                    },
                    {
                        "type": "footnote",
                        "text": "3. භගවතා ධම්මො - අනි."
                    },
                    {
                        "type": "footnote",
                        "text": "4. සහස්සී - අනි."
                    },
                    {
                        "type": "footnote",
                        "text": "a. අඞ්ගුත්තර - තිකනිපාත - භරණ්ඩුවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 370,
            "pali": {
                "entries": [
                    {
                        "type": "paragraph",
                        "text": "**සාතං අසාතඤ්ච කුතොනිදානා**ති - සාතා අසාතා කුතොනිදානා? කුතො ජාතා? කුතො සඤ්ජාතා? කුතො නිබ්බත්තා? කුතො අභිනිබ්බත්තා? කුතො පාතුභූතා? කින්නිදානා? කිංසමුදයා? කිඤ්ජාතිකා කිම්පභවාති සාතාසාතානං මූලං පුච්ඡති -පෙ-"
                    },
                    {
                        "type": "paragraph",
                        "text": "සමුදයං පුච්ඡති පපුච්ඡති යාවති අජ්ඣෙසති පසාදෙතීති - ‘සාතං අසාතඤ්ච කුතොනිදානා.’"
                    },
                    {
                        "type": "paragraph",
                        "text": "**කිස්මිං අසන්තෙ න භවන්ති හෙතෙ**ති - ‘කිස්මිං අසන්තෙ අසංවිජ්ජමානෙ නත්ථි අනුපලබ්භමානෙ සාතා ආසතා න භවන්ති, න ජායන්ති, න සඤ්ජායන්ති, න නිබ්බත්තන්ති, න අභිනිබ්බත්තන්තීති - ‘කිස්මිං අසන්තෙ න භවන්ති හෙතෙ.’"
                    },
                    {
                        "type": "paragraph",
                        "text": "**විභවං භවඤ්චාපි යමෙතමත්ථ**න්ති - කතමො සාතාසාතානං භවො? යො සාතාසාතානං භවො පභවො ජාති සඤ්ජාති නිබ්බත්ති අභිනිබ්බත්ති පාතුභාවො, අයං සාතාසාතානං භවො. කතමො සාතාසාතානං විභවො? යො සාතාසාතානං ඛයො වයො භෙදො පරිභෙදො අනිච්චතා අන්තරධානං. අයං සාතාසාතානං විභවො;. **යමෙතමත්ථ**න්ති යං පරමත්ථන්ති - ‘විභවං භවඤ්චාපි යමෙතමත්ථං.’"
                    },
                    {
                        "type": "paragraph",
                        "text": "**එතං මෙ පබ්රූහි. යතොනිදාන**න්ති - ‘එත’න්ති{2} යං පුච්ඡාමි, යං යාචාමි, යං අජ්ඣෙසාමි,{1} යං පසාදෙමි; **පබ්රූහී**ති බ්රූහි වදෙහි ආචික්ඛ දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහී’ති එතං මෙ පබ්රූහි; **යතොනිදාන**න්ති යන්නිදානං යං සමුදයං යඤ්ජාතිකං යම්පභවන්ති - ‘එතං මෙ පබ්රූහි යතොනිදානං.’"
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“සාතං අසාතඤ්ච කුතොනිදානා?\nකිස්මිං අසන්තෙ න භවන්ති හෙතෙ,\nවිභවං භවඤ්චාපි යමෙතමත්ථං\nඑතං මෙ පබ්රූහි යතොනිදාන”න්ති.",
                        "level": 2
                    },
                    {
                        "type": "heading",
                        "text": "11 - 9",
                        "level": 1
                    },
                    {
                        "type": "gatha",
                        "text": "ඵස්සනිදානං සාතං අසාතං\nඵස්සෙ අසන්තෙ න භවන්ති හෙතෙ,\nවිභවං භවං චාපි යමෙතමත්ථං\nඑතං තෙ පබ්රූමි ඉතොනිදානං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අජ්ඣොසාමි - සීමු. II. මඡසං."
                    },
                    {
                        "type": "footnote",
                        "text": "2. එතං මෙති - සීමු. I."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 372,
            "pali": {
                "entries": [
                    {
                        "type": "paragraph",
                        "text": "**ඵස්සනිදානං සාතං අසාත**න්ති - සුඛවෙදනීයං ඵස්සං පටිච්ච උප්පජ්ජති සුඛා වෙදනා. යා තස්සෙව සුඛවෙදනීයස්ස ඵස්සස්ස නිරොධා යං තජ්ජං වෙදයිතං සුඛවෙදනීයං ඵස්සං පටිච්ච උප්පන්නා සුඛවෙදනා, සා නිරුජ්ඣති, සා වූපසම්මති, දුක්ඛවෙදනීයං ඵස්සං පටිච්ච උප්පජ්ජති දුක්ඛා වෙදනා. යා තස්සෙව දුක්ඛවෙදනීයස්ස ඵස්සස්ස නිරොධා යං තජ්ජං වෙදයිතං දුක්ඛවෙදනීයං ඵස්සං පටිච්ච උප්පන්නා දුක්ඛා වෙදනා, සා නිරුජ්ඣති; සා වූපසම්මති{1}. අදුක්ඛමසුඛවෙදනීයං ඵස්සං පටිච්ච උප්පජ්ජති අදුක්ඛමසුඛා වෙදනා. යා තස්සෙව අදුක්ඛමසුඛවෙදනීයස්ස ඵස්සස්ස නිරොධා යං තජ්ජං වෙදයිතං අදුක්ඛමසුඛවෙදනීයං ඵස්සං පටිච්ච උප්පන්නා අදුක්ඛමසුඛා වෙදනා, සා නිරුජ්ඣති; වූපසම්මති. **ඵස්සනිදානං සාතං අසාත**න්ති සාතාසාතා ඵස්සනිදානා ඵස්සසමුදයා ඵස්සජාතිකා ඵස්සපභවා’ති - ‘ඵස්සනිදානං සාතං අසාතං.’"
                    },
                    {
                        "type": "paragraph",
                        "text": "**ඵස්සෙ අසන්තෙ න භවන්ති හෙතෙ**ති - ඵස්සෙ අසන්තෙ අසංවිජ්ජමානෙ නත්ථි අනුපලබ්භමානෙ සාතා අසාතා න භවන්ති නප්පභවන්ති න ජායන්ති න සඤ්ජායන්ති න නිබ්බත්තන්ති නාභිනිබ්බත්තන්ති න පාතුභවන්තී’ති - ‘ඵස්සෙ අසන්තෙ න භවන්ති හෙතෙ.’"
                    },
                    {
                        "type": "paragraph",
                        "text": "**විභවං භවඤ්චාපි යමෙතමත්ථ**න්ති - භවදිට්ඨිපි ඵස්සනිදානා විභවදිට්ඨිපි ඵස්සනිදානා; **යමෙතමත්ථ**න්ති යං පරමත්ථන්ති - ‘විභවං භවං චාපි යමෙතමත්ථං.’"
                    },
                    {
                        "type": "paragraph",
                        "text": "**එතං තෙ පබ්රූමි ඉතොනිදාන**න්ති - ‘එත’න්ති යං පුච්ඡසි, යං යාචසි, යං අජ්ඣෙසසි, යං පසාදෙසි; **පබ්රූමී**ති බ්රූමි ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති ‘එතං තෙ පබ්රූමි.’ **ඉතොනිදාන**න්ති ඉතො ඵස්සනිදානං ඵස්සසමුදයං ඵස්සජාතිකං ඵස්සපභවන්ති - ‘එතං තෙ පබ්රූමි ඉතොනිදානං.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඵස්සනිදානං සාතං අසාතං\nඵස්සෙ අසන්තෙ න භවන්ති හෙතෙ,\nවිභවං භවඤ්චාපි යමෙතමත්ථං\nඑතං තෙ පබ්රූමි ඉතොනිදාන”න්ති.",
                        "level": 2
                    },
                    {
                        "type": "heading",
                        "text": "11 - 10",
                        "level": 1
                    },
                    {
                        "type": "gatha",
                        "text": "ඵස්සො නු ලොකස්මිං කුතොනිදානො\nපරිග්ගහා චාපි කුතො පහූතා.\nකිස්මිං අසන්තෙ න මමත්තමත්ථි\nකිස්මිං විභූතෙ න ඵුසන්ති ඵස්සා.",
                        "level": 2
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 374,
            "pali": {
                "entries": [
                    {
                        "type": "paragraph",
                        "text": "**ඵස්සො නු ලොකස්මිං කුතොනිදානො**ති - ඵස්සො කුතො නිදානො? කුතො ජාතො? කුතො සඤ්ජාතො? කුතො නිබ්බත්තො? කුතො අභිනිබ්බත්තො? කුතො පාතුභූතො? කින්නිදානො? කිං සමුදයො? කිඤ්ජාතිකො? කිම්පභවොති ඵස්සස්ස මූලං පුච්ඡති, හෙතුං පුච්ඡති -පෙ- සමුදයං පුච්ඡති, පපුච්ඡති, යාවති, අජ්ඣෙසති{2}, පසාදෙතීති - ‘ඵස්සො නු ලොකස්මිං කුතොනිදානො’."
                    },
                    {
                        "type": "paragraph",
                        "text": "**පරිග්ගහා චාපි කුතො පහූතා**ති - පරිග්ගහා කුතො පහූතා? කුතො ජාතා? කුතො සඤ්ජාතා? කුතො නිබ්බත්තා? කුතො අභිනිබ්බත්තා? කුතො පාතුභූතා? කින්නිදානා? කිංසමුදයා? කිඤ්ජාතිකා? කිම්පභවාති පරිග්ගහානං මූලං පුච්ඡති, හෙතුං පුච්චති, -පෙ- සමුදයං පුච්ඡති පපුච්ඡති යාවති අජ්ඣෙසති පසාදෙතීති - පරිග්ගහා චාපි කුතො පහූතා."
                    },
                    {
                        "type": "paragraph",
                        "text": "**කිස්මිං අසන්තෙ න මමත්තමත්ථි**ති - කිස්මිං අසන්තෙ අසංවිජ්ජමානෙ1 අනුපලබ්භමානෙ මමත්තා නත්ථි න සන්ති න සංවිජ්ජන්ති නූපලබ්භන්ති පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති - කිස්මිං අසන්තෙ න මමත්තමත්ථි."
                    },
                    {
                        "type": "paragraph",
                        "text": "**කිස්මිං විභූතෙ න ඵුසන්ති ඵස්සා**ති - කිස්මිං විභූතෙ විභා**වි**තෙ අතික්කන්තෙ සමතික්කන්තෙ වීතිවත්තෙ ඵස්සා න ඵුසතී’ති - කිස්මිං විභූතෙ න ඵුසන්ති ඵස්සා."
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“ඵස්සො නු ලොකස්මිං කුතොනිදානො\nපරිග්ගහා චාපි කුතො පහූතා.\nකිස්මිං අසන්තෙ න මමත්තමත්ථි\nකිස්මිං විභූතෙ න ඵුසන්ති ඵස්සා”ති.",
                        "level": 2
                    },
                    {
                        "type": "heading",
                        "text": "11 - 11",
                        "level": 1
                    },
                    {
                        "type": "gatha",
                        "text": "නාමඤ්ච රූපඤ්ච පටිච්ච ඵස්සො\nඉච්ඡානිදානානි පරිග්ගහානි.\nඉච්ඡාය’සන්ත්යා න මමත්තමත්ථි\nරූපෙ විභූතෙ න ඵුසන්ති ඵස්සා.",
                        "level": 2
                    },
                    {
                        "type": "paragraph",
                        "text": "**නාමඤ්ච රූපඤ්ච පටිච්ච ඵස්සො**ති - චක්ඛුං ච පටිච්ච රූපෙ ච උප්පජ්ජති චක්ඛුවිඤ්ඤාණං, තිණ්ණං සඞ්ගති ඵස්සො; චක්ඛු ච{2} රූපා ච රූපස්මිං, චක්ඛුසම්ඵස්සං ඨපෙත්වා සම්පයුත්තකා ධම්මා නාමස්මිං, එවම්පි නාමඤ්ච රූපඤ්ච පටිච්ච ඵස්සො;"
                    }
                ],
                "footnotes": [
                    {
                        "type": "footnote",
                        "text": "1. අසංවිජ්ජමානෙ නත්ථි - මඡසං සීමු. II."
                    },
                    {
                        "type": "footnote",
                        "text": "2. චක්ඛුං ච සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 376,
            "pali": {
                "entries": [
                    {
                        "type": "paragraph",
                        "text": "සොතඤ්ච පටිච්ච සද්දෙ ච උප්පජ්ජති සොතවිඤ්ඤාණං, තිණ්ණං සඞ්ගති ඵස්සො; සොතඤ්ච සද්දා ච රූපස්මිං. සොතසම්ඵස්සං ඨපෙත්වා සම්පයුත්තකා ධම්මා නාමස්මිං, එවම්පි නාමඤ්ච රූපඤ්ච පටිච්ච ඵස්සො. ඝානං ච පටිච්ච ගන්ධෙ ච උප්පජ්ජති ඝානවිඤ්ඤාණං, තිණ්ණං සඞ්ගති ඵස්සො; ඝානඤ්ච ගන්ධා ච රූපස්මිං, ඝානසම්ඵස්සං ඨපෙත්වා සම්පයුත්තකා ධම්මා නාමස්මිං, එවම්පි නාමඤ්ච රූපඤ්ච පටිච්ච ඵස්සො; ජිව්හඤ්ච පටිච්ච රසෙ ච උප්පජ්ජති ජිව්හාවිඤ්ඤාණං, තිණ්ණං සඞ්ගති ඵස්සො; ජිව්හා ච රසා ච රූපස්මිං, ජිව්හාසම්ඵස්සං ඨපෙත්වා සම්පයුත්තකා ධම්මා නාමස්මිං, එවම්පි නාමඤ්ච රූපඤ්ච පටිච්ච ඵස්සො. කායඤ්ච පටිච්ච ඵොට්ඨබ්බෙ ච උප්පජ්ජති කායවිඤ්ඤාණං, තිණ්ණං සඞ්ගති ඵස්සො; කායො ච ඵොට්ඨබ්බා ච රූපස්මිං කායසම්ඵස්සං ඨපෙත්වා සම්පයුත්තකා ධම්මා නාමස්මිං, එවම්පි නාමඤ්ච රූපඤ්ච පටිච්ච ඵස්සො. මනඤ්ච පටිච්ච ධම්මෙ ච උප්පජ්ජති මනොවිඤ්ඤාණං, තිණ්ණං සඞ්ගති ඵස්සො; වත්ථුරූපං රූපස්මිං, ධම්මා රූපිනො රූපස්මිං, මනොසම්ඵස්සං ඨපෙත්වා සම්පයුත්තකා ධම්මා නාමස්මිං, එවම්පි නාමඤ්ච රූපඤ්ච පටිච්ච ඵස්සො."
                    },
                    {
                        "type": "paragraph",
                        "text": "**ඉච්ඡානිදානානි පරිග්ගහානී**ති - ‘ඉච්ඡා’ වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං, **පරිග්ගහා**ති ද්වෙ පරිග්ගහා: තණ්හාපරිග්ගහො ච දිට්ඨිපරිග්ගහො ච -පෙ- අයං තණ්හාපරිග්ගහො -පෙ- අයං දිට්ඨිපරිග්ගහො. **ඉච්ඡානිදානානි පරිග්ගහානී**ති පරිග්ගහා ඉච්ඡානිදානා ඉච්ඡාහෙතුකා ඉච්ඡාපච්චයා ඉච්ඡාකාරණා ඉච්ඡාපභවාති - ඉච්ඡානිදානානි පරිග්ගහානි."
                    },
                    {
                        "type": "paragraph",
                        "text": "**ඉච්ඡාය’සන්ත්යා න මමත්තමත්ථි**’ති - ‘ඉච්ඡා’ වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං; **මමත්තා**ති ද්වෙ මමත්තා: තණ්හාමමත්තඤ්ච දිට්ඨිමමත්තඤ්ච."
                    },
                    {
                        "type": "paragraph",
                        "text": "-පෙ- ඉදං තණ්හාමමත්තං. -පෙ- ඉදං දිට්ඨිමමත්තං. **ඉච්ඡාය’සන්ත්යා න මමත්තමත්ථි**ති ඉච්ඡාය අසන්ත්යා අසංවිජ්ජමානාය නත්ථි අනුපලබ්භමානාය මමත්තං නත්ථි න සන්ති න සංවිජ්ජන්ති නූපලබ්භන්ති, පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති - ඉච්ඡාය’සන්ත්යා න මමත්තමත්ථි."
                    },
                    {
                        "type": "paragraph",
                        "text": "**රූපෙ විභූතෙ න ඵුසන්ති ඵස්සා**ති - ‘රූපෙ’ති ච චත්තාරො ච මහාභූතා චතණ්ණඤ්ච මහාභූතානං උපාදාය රූපං; **රූපෙ විභූතෙ**ති චතුහාකාරෙහි රූපං විභූතං හොති. ඤාතවිභූතෙන{1} තීරණවිභූතෙන පහානවිභූතෙන සමතික්කමවිභූතෙන. කථං ඤාතවිභූතෙන{2} රූපං විභූතං හොති? රූපං ජානාති යං කිඤ්චි රූපං, සබ්බං රූපං චත්තාරි ච මහාභූතානි චතුණ්ණඤ්ච මහාභූතානං උපාදාය රූපන්ති ජානාති පස්සති."
                    }
                ],
                "footnotes": [
                    {
                        "type": "footnote",
                        "text": "1. ඤාණවිභූතෙන - සීමු. II. ඤාතවීතිවත්තෙන - ස"
                    },
                    {
                        "type": "footnote",
                        "text": "2. ඤාණවිභූතෙන - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 378,
            "pali": {
                "entries": [
                    {
                        "type": "paragraph",
                        "text": "එවං ඤාතවිභූතෙන රූපං විභූතං හොති. කථං තීරණවිභූතෙන රූපං විභූතං හොති? එවං ඤාතං කත්වා රූපං තීරෙති; අනිච්චතො දුක්ඛතො රොගතො ගණ්ඩතො සල්ලතො අඝතො ආබාධතො පරතො පලොකතො ඊතිතො උපද්දවතො භයතො උපස්සග්ගතො චලතො පභඞ්ගුරතො{1} අද්ධුවතො අතාණතො අලෙනතො අසරණතො රිත්තතො තුච්ඡතො සුඤ්ඤතො අනත්තතො ආදීනවතො විපරිණාමධම්මතො අසාරකතො{2} අඝමූලතො වධකතො විභවතො සාසවතො සඞ්ඛතතො මාරාමිසතො ජාතිධම්මතො ජරාධම්මතො බ්යාධිධම්මතො මරණධම්මතො සොකපරිදෙවදුක්ඛදොමනස්සූපායාසධම්මතො සඞ්කිලෙසිකධම්මතො සමුදයතො අත්ථඞ්ගමතො අස්සාදතො{3} ආදීනවතො නිස්සරණතො තීරෙති. එවං තීරණවිභූතෙන රූපං විභූතං හොති. කථං පහානවිභූතෙන රූපං විභූතං හොති? එවං තීරයිත්වා රූපෙ ඡන්දරාගං පජහති, විනොදෙති, බ්යන්තීකරොති, අනභාවං ගමෙති. වුත්තං හෙතං භගවතා: “යො භික්ඛවෙ රූපෙ ඡන්දරාගො, තං පජහථ; එවං තං රූපං පහීනං භවිස්සති උච්ඡින්නමූලං තාලාවත්ථුකතං{4} අනභාවකතං ආයතිං අනුප්පාදධම්ම”න්ති.{a} එවං පහානවිභූතෙන රූපං විභූතං හොති. කථං සමතික්කමවිභූතෙන රූපං විභූතං හොති? චතස්සො අරූපසමාපත්තියො පටිලද්ධස්ස රූපා විභූතා හොන්ති විභාවිතා අතික්කන්තා සමතික්කන්තා වීතිවත්තා. එවං සමතික්කමවිභූතෙන රූපං විභූතං හොති. ඉමෙහි චතුහි කාරණෙහි රූපං විභූතං හොති. **රූපෙ විභූතෙ න ඵුසන්ති ඵස්සා**ති රූපෙ විභූතෙ විභාවිතෙ අතික්කන්තෙ සමතික්කන්තෙ වීතිවත්තෙ පඤ්ච ඵස්සා න ඵුසන්ති: චක්ඛුසම්ඵස්සො සොතසම්ඵස්සො ඝානසම්ඵස්සො ජිව්හාසම්ඵස්සො කායසම්ඵස්සො - රූපෙ විභූතෙ න ඵුසන්ති ඵස්සා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නාමඤ්ච රූපඤ්ච පටිච්ච ඵස්සො\nඉච්ඡානිදානානි පරිග්ගහානි,\nඉච්ඡාය’සන්ත්යා න මමත්තමත්ථි\nරූපෙ විභූතෙ න ඵුසන්ති ඵස්සා”ති.",
                        "level": 2
                    },
                    {
                        "type": "heading",
                        "text": "11 - 12",
                        "level": 1
                    },
                    {
                        "type": "gatha",
                        "text": "කථං සමෙතස්ස විභොති රූපං\nසුඛං දුඛං{5} වාපි කථං විභොති,\nඑතං මෙ පබ්රූහි යථා විභොති\nතං ජානිස්සාම ඉති{6} මෙ මනො අහූ.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පභඞ්ගතො - PTS. පභඞ්ගුතො - ස"
                    },
                    {
                        "type": "footnote",
                        "text": "2. අසරණතො - ස්යා"
                    },
                    {
                        "type": "footnote",
                        "text": "3. අසාරතො - සීමු. II."
                    },
                    {
                        "type": "footnote",
                        "text": "4. තාලවත්ථුකතං - ස"
                    },
                    {
                        "type": "footnote",
                        "text": "5. දුක්ඛං - ස්යා මනුප PTS. දුඛඤ්චාපි - මඡසං."
                    },
                    {
                        "type": "footnote",
                        "text": "6. ජානිස්සමාති - සීමු. II. මඡසං"
                    },
                    {
                        "type": "footnote",
                        "text": "a. ඛන්ධසංයුත්ත - භාරවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 380,
            "pali": {
                "entries": [
                    {
                        "type": "paragraph",
                        "text": "**කථං සමෙතස්ස විභොති රූප**න්ති - ‘කථං සමෙතස්සා’ති කථං සමෙතස්ස, කථං පටිපන්නස්ස, කථං ඉරීයන්තස්ස, කථං වත්තන්තස්ස, කතං පාලෙන්තස්ස, කථං යපෙන්තස්ස, කථං යාපෙන්තස්ස රූපං විභොති, විභාවීයති{1} අතික්කමීයති{2} සමතික්කමීයති, වීතිවත්තීයතීති - කථං සමෙතස්ස විභොති රූපං."
                    },
                    {
                        "type": "paragraph",
                        "text": "**සුඛං දුඛං වාපි කථං විභොතී**ති - සුඛං ච දුක්ඛං ච කථං විභොති විභාවීයති අතික්කමීයති සමතික්කමීයති වීතිවත්තීයතීති - සුඛං දුඛං වාපි කථං විභොති."
                    },
                    {
                        "type": "paragraph",
                        "text": "**එතං මෙ පබ්රූහි යථා විභොතී**ති - ‘එත’න්ති යං පුච්ඡාමි, යං යාචාමි, යං අජ්ඣෙසාමි{3} යං පසාදෙමීති එතං; මෙ **පබ්රූහී**ති මෙ පබ්රූහි ආචික්ඛ දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහීති එතං මෙ පබ්රූහි; **යථා විභොතී**ති යථා විභොති විභාවීයති අතික්කමීයති සමතික්කමීයති වීතිවත්තීයතීති - එතං මෙ පබ්රූහි යථා විභොති."
                    },
                    {
                        "type": "paragraph",
                        "text": "**තං ජානිස්සාම ඉති මෙ මනො අහූ**ති - ‘තඤ්ජානිස්සාමා’ති තං ජානෙය්යාම ආජානෙය්යාම{4} විජානෙය්යාම පටිවිජානෙය්යාම පටිවිජ්ඣෙය්යාමා’ති; තං ජානිස්සාම; **ඉති මෙ මනො අහූ**ති ඉති මෙ මනො අහූ, ඉති මෙ චිත්තං අහු, ඉති මෙ සඞ්කප්පො අහු, ඉති මෙ විඤ්ඤාණං අහූති - තං ජානිස්සාම ඉති මෙ මනො අහු."
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“කථං සමෙතස්ස විභොති රූපං\nසුඛං දුඛං වාපි කථං විභොති,\nඑතං මෙ පබ්රූහි යථා විභොති\nතං ජානිස්සාම ඉති මෙ මනො අහූ”ති.",
                        "level": 2
                    },
                    {
                        "type": "heading",
                        "text": "11 - 13",
                        "level": 1
                    },
                    {
                        "type": "gatha",
                        "text": "න සඤ්ඤසඤ්ඤී න විසඤ්ඤසඤ්ඤී\nනොපි අසඤ්ඤී න විභූතසඤ්ඤී.\nඑවං සමෙතස්ස විභොති රූපං\nසඤ්ඤානිදානා හි පපඤ්චසඞ්ඛා.",
                        "level": 2
                    },
                    {
                        "type": "paragraph",
                        "text": "**න සඤ්ඤසඤ්ඤී න විසඤ්ඤසඤ්ඤී**ති - සඤ්ඤසඤ්ඤිනො වුච්චන්ති යෙ පකතිසඤ්ඤාය ඨිතා, නපි සො පකතිසඤ්ඤාය ඨිතො; විසඤ්ඤාසඤ්ඤිනො වුච්චන්ති උම්මත්තකා, යෙ ච ඛිත්තචිත්තා; නපි සො උම්මත්තකො, නොපි ඛිත්තචිත්තොති - න සඤ්ඤසඤ්ඤී න විසඤ්ඤසඤ්ඤී."
                    }
                ],
                "footnotes": [
                    {
                        "type": "footnote",
                        "text": "1. විභාවිය්යති සීමු. II. PTS"
                    },
                    {
                        "type": "footnote",
                        "text": "2. අතික්කමීය්යති - සීමු. II. PTS"
                    },
                    {
                        "type": "footnote",
                        "text": "3. අජ්ඣොසාමි - සීමු. II."
                    },
                    {
                        "type": "footnote",
                        "text": "4. පජානෙය්යාම - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 382,
            "pali": {
                "entries": [
                    {
                        "type": "paragraph",
                        "text": "**නොපි අසඤ්ඤී න විභූතසඤ්ඤී**ති - අසඤ්ඤිනො වුච්චන්ති නිරොධසමාපන්නා යෙ ච අසඤ්ඤසත්තා; නපි සො නිරොධසමාපන්නො, නපි අසඤ්ඤසත්තො. විභූතසඤ්ඤිනො වුච්චන්ති යෙ චතුණ්ණං ආරුප්පසමාපත්තීනං ලාභිනො; නපි සො චතුණ්ණං අරූපසමාපත්තීනං ලාභීති නොපි අසඤ්ඤී න විභූතසඤ්ඤී."
                    },
                    {
                        "type": "paragraph",
                        "text": "**එවං සමෙතස්ස විභොති රූප**න්ති - “ඉධ භික්ඛු සුඛස්ස ච පහානා දුක්ඛස්ස ච පහානා -පෙ- චතුත්ථං ඣානං උපසම්පජ්ජ විහරති. සො එවං සමාහිතෙ චිත්තෙ පරිසුද්ධෙ පරියොදාතෙ අනඞ්ගණෙ විගතූපක්කිලෙසෙ මුදුභූතෙ කම්මනියෙ ඨිතෙ ආනෙජ්ජප්පත්තෙ ආකාසානඤ්චායතන සමාපත්තිපටිලාභත්ථාය චිත්තං අභිනීහරති අභිනින්නාමෙති”, ආරුප්පමග්ගසමඞ්ගීති. **එවං සමෙතස්සා**ති එවං පටිපන්නස්ස එවං ඉරීයන්තස්ස එවං වත්තන්තස්ස එවං පාලෙන්තස්ස එවං යපෙන්තස්ස එවං යාපෙන්තස්ස රූපං විභොති විභාවීයති අතික්කමීයති සමතික්කමීයති වීතිවත්තීයතීති - එවං සමෙතස්ස විභොති රූපං."
                    },
                    {
                        "type": "paragraph",
                        "text": "**සඤ්ඤානිදානා හි පපඤ්චසඞ්ඛා**ති - පපඤ්චායෙව පපඤ්චසඞ්ඛා; තණ්හා පපඤ්චසඞ්ඛා, දිට්ඨි පපඤ්චසඞ්ඛා, මානං පපඤ්චසඞ්ඛා; සඤ්ඤානිදානා සඤ්ඤාසමුදයා සඤ්ඤාජාතිකා සඤ්ඤාපභවාති - සඤ්ඤානිදානා හි පපඤ්චසඞ්ඛා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න සඤ්ඤසඤ්ඤී න විසඤ්ඤසඤ්ඤී\nනොපි අසඤ්ඤී න විභූතසඤ්ඤී.\nඑවං සමෙතස්ස විභොති රූපං\nසඤ්ඤානිදානා හි පපඤ්චසඞ්ඛා.",
                        "level": 2
                    },
                    {
                        "type": "heading",
                        "text": "11 - 14",
                        "level": 1
                    },
                    {
                        "type": "gatha",
                        "text": "යන්තං අපුච්ඡිම්හ අකිත්තයී නො\nඅඤ්ඤං තං පුච්ඡාම තදිඞ්ඝ බ්රූහි,\nඑත්තාවතග්ගං නු{1} වදන්ති හෙකෙ\nයක්ඛස්ස සුද්ධිං ඉධ පණ්ඩිතා සෙ\nඋදාහු අඤ්ඤම්පි වදන්ති එත්තො.",
                        "level": 2
                    },
                    {
                        "type": "paragraph",
                        "text": "**යන්තං අපුච්ඡිම්හ අකිත්තයී නො**ති - යන්තං අපුච්ඡිම්හ අයාචිම්හ අජ්ඣෙසිම්හ පසාදයිම්හ; **අකිත්තයි නො**ති කිත්තිතං ආචික්ඛිතං දෙසිතං පඤ්ඤපිතං පට්ඨපිතං විවටං විභත්තං උත්තානීකතං පකාසිතන්ති - යන්තං අපුච්ඡිම්හ අකිත්තයී නො."
                    }
                ],
                "footnotes": [
                    {
                        "type": "footnote",
                        "text": "1. නො - ස. PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 384,
            "pali": {
                "entries": [
                    {
                        "type": "paragraph",
                        "text": "**අඤ්ඤං තං පුච්ඡාම තදිඞ්ඝ බ්රූහී**ති - අඤ්ඤං තං පුච්ඡාම, අඤ්ඤං තං පපුච්ඡාම, අඤ්ඤං තං අජ්ඣෙසාම, අඤ්ඤං තං පසාදෙම, උත්තරිං තං පුච්ඡාම; **තදිඞ්ඝ බ්රූහී**ති ඉඞ්ඝ බ්රූහි ආචික්ඛ දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහීති - අඤ්ඤං තං පුච්ඡාම තදිඞ්ඝ බ්රූහි."
                    },
                    {
                        "type": "paragraph",
                        "text": "**එත්තාවතග්ගං නු වදන්ති හෙකෙ යක්ඛස්ස සුද්ධිං ඉධ පණ්ඩිතා සෙ**ති එකෙ සමණබ්රාහ්මණා එතා අරූපසමාපත්තියො අග්ගං සෙට්ඨං විසිට්ඨං පාමොක්ඛං උත්තමං පවරං වදන්ති කථෙන්ති භණන්ති දීපයන්ති වොහරන්ති. **යක්ඛස්සා**’ති සත්තස්ස නරස්ස මානවස්ස පොසස්ස පුග්ගලස්ස ජීවස්ස ජාගුස්ස{1} ජන්තුස්ස ඉන්දගුස්ස{2} මනුජස්ස; **සුද්ධි**න්ති සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං; **ඉධ පණ්ඩිතා** සෙ’ති ඉධ පණ්ඩිතවාදා ථිරවාදා{3} ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියා’ති - ‘එත්තාවතග්ගං නු වදන්ති හෙකෙ යක්ඛස්ස සුද්ධිං ඉධ පණ්ඩිතා සෙ.’"
                    },
                    {
                        "type": "paragraph",
                        "text": "**උදාහු අඤ්ඤම්පි වදන්ති එත්තො**’ති - උදාහු එකෙ සමණබ්රාහ්මණා එතා අරූපසමාපත්තියො අතික්කමිත්වා සමතික්කමිත්වා වීතිවත්තෙත්වා, එත්තො අරූපසමාපත්තිතො අඤ්ඤං උත්තරිං යක්ඛස්ස සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්තීති - උදාහු අඤ්ඤම්පි වදන්ති එත්තො."
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“යන්තං අපුච්ඡිම්හ අකිත්තයී නො\nඅඤ්ඤං තං පුච්ඡාම තදිඞ්ඝ බ්රූහි,\nඑත්තාවතග්ගං නු වදන්ති හෙ’කෙ\nයක්ඛස්ස සුද්ධිං ඉධ පණ්ඩිතා සෙ\nඋදාහු අඤ්ඤම්පි වදන්ති එත්තො”ති.",
                        "level": 2
                    },
                    {
                        "type": "heading",
                        "text": "11 - 15",
                        "level": 1
                    },
                    {
                        "type": "gatha",
                        "text": "එත්තාවතග්ගම්පි වදන්ති හෙ’කෙ\nයක්ඛස්ස සුද්ධිං ඉධ පණ්ඩිතා සෙ,\nතෙසං පනෙකෙ සමයං වදන්ති\nඅනුපාදිසෙසෙ කුසලාවදානා.",
                        "level": 2
                    },
                    {
                        "type": "paragraph",
                        "text": "**එත්තාවතග්ගම්පි වදන්ති හෙකෙ යක්ඛස්ස සුද්ධිං ඉධ පණ්ඩිතා සෙ**ති සන්තෙකෙ සමණබ්රාහ්මණා සස්සතවාදා එතා අරූපසමාපත්තියො අග්ගං සෙට්ඨං විසිට්ඨං පාමොක්ඛං උත්තමං පවරං වදන්ති කථෙන්ති භණන්ති දීපයන්ති වොහරන්ති; **යක්ඛස්සා**’ති සත්තස්ස නරස්ස මානවස්ස පොසස්ස පුග්ගලස්ස ජීවස්ස ජාගුස්ස{1} ජන්තුස්ස ඉන්දගුස්ස{2} මනුජස්ස; **සුද්ධි**න්ති සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං; **ඉධ පණ්ඩිතා සෙ’**ති ඉධ පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියා’ති - එත්තාවතග්ගම්පි වදන්ති හෙකෙ යක්ඛස්ස සුද්ධිං ඉධ පණ්ඩිතා සෙ."
                    }
                ],
                "footnotes": [
                    {
                        "type": "footnote",
                        "text": "1. ජතුස්ස - සීමු. II. ජගුස්ස - PTS"
                    },
                    {
                        "type": "footnote",
                        "text": "2. හින්දගුස්ස - පු ධීරවාදා - ස්යා. - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 386,
            "pali": {
                "entries": [
                    {
                        "type": "paragraph",
                        "text": "**තෙසං පනෙකෙ සමයං වදන්ති අනුපාදිසෙසෙ කුසලාවදානා**ති තෙසංයෙව සමණබ්රාහ්මණානං එකෙ සමණබ්රාහ්මණා උච්ඡෙදවාදා භවතජ්ජිතා විභවං අභිනන්දන්ති, තෙ සත්තස්ස සමං උපසමං වූපසමං නිරොධං පටිප්පස්සද්ධින්ති වදන්ති. යතො කිං භො අයං අත්තා කායස්ස භෙදා උච්ඡිජ්ජති විනස්සති න හොති පරම්මරණා, එත්තාවතා අනුපාදිසෙසො හොති. **කුසලාවදානා**ති කුසලවාදා පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියාති - තෙසං පනෙකෙ - සමයං වදන්ති අනුපාදිසෙසෙ කුසලාවදානා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එත්තාවතග්ගම්පි වදන්ති හෙ’කෙ\nයක්ඛස්ස සුද්ධිං ඉධ පණ්ඩිතා සෙ,\nතෙසං පනෙකෙ සමයං වදන්ති\nඅනුපාදිසෙසෙ කුසලාවදානා”ති.",
                        "level": 2
                    },
                    {
                        "type": "heading",
                        "text": "11 - 16",
                        "level": 1
                    },
                    {
                        "type": "gatha",
                        "text": "එතෙ ච ඤත්වා උපනිස්සිතාති\nඤත්වා මුනි නිස්සයෙ සො විමංසී,\nඤත්වා විමුත්තො න විවාදමෙති{1}\nභවාභවාය න සමෙති ධීරො.",
                        "level": 2
                    },
                    {
                        "type": "paragraph",
                        "text": "**එතෙ ච ඤත්වා උපනිස්සිතා**ති - ‘එතෙ’ති දිට්ඨිගතිකෙ; **උපනිස්සිතා**ති සස්සතදිට්ඨිනිස්සිතා’ති ඤත්වා, උච්ඡෙදදිට්ඨිනිස්සිතාති ඤත්වා, සස්සතුච්ඡෙදදිට්ඨිනිස්සිතාති ඤත්වා, ජානිත්වා තුලයිත්වා තීරයිත්වා විභාවයිත්වා විභූතං කත්වා’ති - එතෙ ච ඤත්වා උපනිස්සිතා”ති."
                    },
                    {
                        "type": "paragraph",
                        "text": "**ඤත්වා මුනී නිස්සයෙ සො විමංසී’ති** - ‘මුනී’ති මොනං වුච්චති ඤාණං -පෙ- සඞ්ගජාලමතිච්ච සො මුනි; මුනි සස්සතදිට්ඨිනිස්සිතාති ඤත්වා, උච්ඡෙදදිට්ඨිනිස්සිතාති ඤත්වා, සස්සතුච්ඡෙදදිට්ඨිනිස්සිතාති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා; **සො විමංසී’**ති පණ්ඩිතො පඤ්ඤවා බුද්ධිමා ඤාණී විභාවී මෙධාවීති - ඤත්වා මුනී නිස්සයෙ සො විමංසි."
                    }
                ],
                "footnotes": [
                    {
                        "type": "footnote",
                        "text": "1. නපි වාදමෙති - කත්ථචි."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 388,
            "pali": {
                "entries": [
                    {
                        "type": "paragraph",
                        "text": "**ඤත්වා විමුත්තො න විවාදමෙතී**ති - ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා, **විමුත්තො**’ති මුත්තො විමුත්තො සුවිමුත්තො පරිමුත්තො අච්චන්තඅනුපාදාවිමොක්ඛෙන, “සබ්බෙ සඞ්ඛාරා අනිච්චා”ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා මුත්තො විමුත්තො සුවිමුත්තො පරිමුත්තො අච්චන්තඅනුපාදාවිමොක්ඛෙන, “සබ්බෙ සඞ්ඛාරා දුක්ඛා”ති -පෙ- “සබ්බෙ ධම්මා අනත්තා”ති -පෙ- “යං කිඤ්චි සමුදයධම්මං සබ්බන්තං නිරොධධම්ම”න්ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා, මුත්තො විමුත්තො සුවිමුත්තො පරිමුත්තො අච්චන්තඅනුපාදාවිමොක්ඛෙනාති - ඤත්වා විමුත්තො; **න විවාදමෙතී**’ති - න කලහං කරොති, න භණ්ඩනං කරොති, න විග්ගහං කරොති, න විවාදං කරොති, න මෙධගං කරොති. වුත්තං හෙතං භගවතා: “එවං විමුත්තචිත්තො ඛො අග්ගිවෙස්සන, භික්ඛු න කෙන චි සංවදති. න කෙනචි විවදති, යඤ්ච ලොකෙ වුත්තං. තෙන ච වොහරති අපරාමස”න්ති{a} - ඤත්වා විමුත්තො න විවාදමෙති."
                    },
                    {
                        "type": "paragraph",
                        "text": "**භවාභවාය න සමෙති ධීරො**’ති - “භවාභවායා”ති භවාභවාය{1} කම්මභවාය පුනබ්භවාය කාමභවාය; කම්මභවාය කාමභවාය පුනබ්භවාය; රූපභවාය කම්මභවාය රූපභවාය පුනබ්භවාය; අරූපභවාය කම්මභවාය අරූපභවාය පුනබ්භවාය; පුනප්පුන භවාය; පුනප්පුන ගතියා පුනප්පුනඋප්පත්තියා පුනප්පුන පටිසන්ධියා පුනප්පුන අත්තභාවාය පුනප්පුනාභිනිබ්බත්තියා න සමෙති න සමාගච්ඡති න ගණ්හාති න පරාමසති නාභිනිවිසති. **ධීරො**’ති ධීරො පණ්ඩිතො පඤ්ඤවා බුද්ධිමා ඤාණී විභාවී මෙධාවී’ති - භවාභවාය න සමෙති ධීරො."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එතෙ ච ඤත්වා උපනිස්සිතාති\nඤත්වා මුනී නිස්සයෙ සො විමංසී,\nඤත්වා විමුත්තො න විවාදමෙති\nභවාභවාය න සමෙති ධීරො”ති.",
                        "level": 2
                    },
                    {
                        "type": "centered",
                        "text": "කලහවිවාදසුත්තනිද්දෙසො සමත්තො එකාදසමො.",
                        "level": 1
                    },
                    {
                        "type": "centered",
                        "text": "12",
                        "level": 2
                    },
                    {
                        "type": "heading",
                        "text": "චූලවියූහසුත්තනිද්දෙසො",
                        "level": 2
                    },
                    {
                        "type": "unindented",
                        "text": "අථ චූලවියූහසුත්තනිද්දෙසො වුච්චති:"
                    },
                    {
                        "type": "heading",
                        "text": "12 - 1",
                        "level": 1
                    },
                    {
                        "type": "gatha",
                        "text": "සකං සකං දිට්ඨිපරිබ්බසානා\nවිග්ගය්හ නානා{2} කුසලා වදන්ති,\nඑවං පජානාති{3} ස වෙදි{4} ධම්මං\nඉදං පටික්කොසමකෙවලී සො.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. භවාය - සීමු. II."
                    },
                    {
                        "type": "footnote",
                        "text": "a. මජ්ඣිමනිකාය - දීඝනඛසුත්ත."
                    },
                    {
                        "type": "footnote",
                        "text": "2. වාදං - කත්ථචි."
                    },
                    {
                        "type": "footnote",
                        "text": "3. යො එවං ජානාති - ස්යා මඡසං"
                    },
                    {
                        "type": "footnote",
                        "text": "4. පවෙදී - කත්ථචි."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 390,
            "pali": {
                "entries": [
                    {
                        "type": "paragraph",
                        "text": "**සකං සකං දිට්ඨිපරිබ්බසානා**’ති - සන්තෙකෙ සමණබ්රාහ්මණා දිට්ඨිගතිකා; තෙ ද්වාසට්ඨියා දිට්ඨිගතානං අඤ්ඤතරඤ්ඤතරං දිට්ඨිගතං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා සකාය සකාය දිට්ඨියා වසන්ති සංවසන්ති ආවසන්ති පරිවසන්ති. යථා අගාරිකා වා{1} ඝරෙසු වසන්ති, සාපත්තිකා වා ආපත්තීසු වසන්ති, සකිලෙසා වා කිලෙසෙසු වසන්ති. එවමෙවං සන්තෙකෙ සමණබ්රාහ්මණා දිට්ඨිගතිකා, තෙ ද්වාසට්ඨියා දිට්ඨිගතානං අඤ්ඤතරඤ්ඤතරං දිට්ඨිගතං ගහෙත්වා උග්ගහෙත්වා ගණ්හිත්වා අභිනිවිසිත්වා සකාය සකාය දිට්ඨියා වසන්ති සංවසන්ති ආවසන්ති පරිවසන්තීති - සකං සකං දිට්ඨිපරිබ්බසානා."
                    },
                    {
                        "type": "paragraph",
                        "text": "**විග්ගය්හ නානා කුසලා වදන්තී**’ති - ‘විග්ගය්හා’ති ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා, නානා වදන්ති විවිධං වදන්ති අඤ්ඤමඤ්ඤං{2} වදන්ති පුථු{3} වදන්ති න එකං වදන්ති කථෙන්ති භණන්ති දීපයන්ති වොහරන්ති. **කුසලා**’ති කුසලවාදා පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියාති - විග්ගය්හ නානා කුසලා වදන්ති."
                    },
                    {
                        "type": "paragraph",
                        "text": "**එවං පජානාති ස වෙදි ධම්ම**න්ති - යො ඉදං ධම්මං දිට්ඨිං පටිපදං මග්ගං ජානාති, සො ධම්මං වෙදි, අඤ්ඤාසි, අපස්සි, පටිවිජ්ඣිති{4} - එවං පජානාති ස වෙදි ධම්මං."
                    },
                    {
                        "type": "paragraph",
                        "text": "**ඉදං පටික්කොසමකෙවලී සො**ති - යො ඉමං ධම්මං දිට්ඨිං පටිපදං මග්ගං පටික්කොසති, **අකෙවලී සො** අසමත්තො සො අපරිපුණ්ණො සො, හීනො නිහීනො ඔමකො ලාමකො ඡත්තකො{5} පරිත්තොති."
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“සකං සකං දිට්ඨිපරිබ්බසානා\nවිග්ගය්හ නානා{2} කුසලා වදන්ති,\nඑවං පජානාති ස වෙදි ධම්මං\nඉදං පටික්කොසමකෙවලී සො”ති.",
                        "level": 2
                    },
                    {
                        "type": "heading",
                        "text": "12 - 2",
                        "level": 1
                    },
                    {
                        "type": "gatha",
                        "text": "එවම්පි විග්ගය්හ විවාදයන්ති\nබාලො පරො අක්කුසලො’ති{1} චාහු,\nසච්චො නු වාදො කතමො ඉමෙසං\nසබ්බෙව හි’මෙ කුසලාවදානා.",
                        "level": 2
                    },
                    {
                        "type": "paragraph",
                        "text": "**එවම්පි විග්ගය්හ විවාදයන්තී**ති - එවං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා විවාදයන්ති, කලහං කරොන්ති, භණ්ඩනං කරොන්ති, විග්ගහං කරොන්ති, විවාදං කරොන්ති, මෙධගං කරොන්ති; ‘න ත්වං ඉමං ධම්මවිනයං ආජානාසි -පෙ- නිබ්බෙඨෙහි වා සචෙ පහොසී{a}’ති - එවම්පි විග්ගය්හ විවාදයන්ති."
                    }
                ],
                "footnotes": [
                    {
                        "type": "footnote",
                        "text": "1. අසාරිකා - සීමු. II."
                    },
                    {
                        "type": "footnote",
                        "text": "2, අඤ්ඤාඤ්ඤං - ස."
                    },
                    {
                        "type": "footnote",
                        "text": "3. පුථුං - සීමු. II."
                    },
                    {
                        "type": "footnote",
                        "text": "4. පටිවිජ්ඣතීති - සීමු. II."
                    },
                    {
                        "type": "footnote",
                        "text": "5. ජතුක්කො - සීමු. II. ඡතුක්කො - මඡසං."
                    },
                    {
                        "type": "footnote",
                        "text": "a. දීඝනිකාය - බ්රහ්මජාල, සාමඤ්ඤඵල, අම්බට්ඨ, සඞ්ගීසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 392,
            "pali": {
                "entries": [
                    {
                        "type": "paragraph",
                        "text": "**බාලො පරො අකකුසලොති{1} චාහූ**ති - පරො බාලො හීනො නිහීනො ඔමකො ලාමකො ඡත්තකො පරිත්තො අකුසලො අවිද්වා අවිජ්ජාගතො අඤ්ඤාණී අවිභාවී දුප්පඤ්ඤොති එවමාහංසු, එවං කථෙන්ති, එවං භණන්ති, එවං දීපයන්ති, එවං වොහරන්තීති - බාලො පරො අකුසලො’ති චාහු."
                    },
                    {
                        "type": "paragraph",
                        "text": "**සච්චො නු වාදො කතමො ඉමෙස**න්ති - ඉමෙසං සමණබ්රාහ්මණානං කතමො සච්චො තච්ඡො තථො භූතො යාථාවො{2} අවිපරීතොති සච්චො නු වාදො කතමො ඉමෙසං."
                    },
                    {
                        "type": "paragraph",
                        "text": "**සබ්බෙව හි’මෙ කුසලාවදානා**ති - සබ්බෙපි ඉමෙ සමණබ්රාහ්මණා කුසලවාදා පණ්ඩිතවාදී ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියාති - සබ්බෙව හි’මෙ කුසලාවදානා,"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එවම්පි විග්ගය්හ විවාදයන්ති\nබාලො පරො අක්කුසලො’ති චාහු,\nසච්චා නු වාදො කතමො ඉමෙසං?\nසබ්බෙව හිමෙ කුසලාවදානා”ති.",
                        "level": 2
                    },
                    {
                        "type": "heading",
                        "text": "12 - 3",
                        "level": 1
                    },
                    {
                        "type": "gatha",
                        "text": "පරස්ස චෙ ධම්මමනානුජානං{3}\nබාලො මගො{4} හොති නිහීනපඤ්ඤො,\nසබ්බෙව{5} බාලා සුනිහීනපඤ්ඤා{6}\nසබ්බෙ විමෙ දිට්ඨිපරිබ්බසානා.",
                        "level": 2
                    },
                    {
                        "type": "paragraph",
                        "text": "**පරස්ස චෙ ධම්මමනානුජාන**න්ති - පරස්ස ධම්මං පටිපදං මග්ගං අනනු{7} ජානන්තො අනනුපස්සන්තො අනනුමනන්තො අනනුමඤ්ඤන්තො අනනුමොදන්තොති - පරස්ස චෙ ධම්මමනානුජානං."
                    },
                    {
                        "type": "paragraph",
                        "text": "**බාලො මගො හොති නිහීනපඤ්ඤො**’ති - පරො බාලො හොති, හීනො නිහීනො ඔමකො ලාමකො ඡත්තකො පරිත්තො හීනපඤ්ඤො නිහීනපඤ්ඤො ඔමකපඤ්ඤො ලාමකපඤ්ඤො ඡත්තකපඤ්ඤො පරිත්තපඤ්ඤො’ති - බාලො මගො හොති නිහීනපඤ්ඤො."
                    },
                    {
                        "type": "paragraph",
                        "text": "**සබ්බෙව බාලා සුනිහීනපඤ්ඤා**ති - සබ්බවිමෙ සමණබ්රාහ්මණා බාලා හීනා නිහීනා ඔමකා ලාමකා ඡත්තකා පරිත්තා, සබ්බෙව හීනපඤ්ඤා නිහීනපඤ්ඤා ඔමකපඤ්ඤා ලාමකපඤ්ඤා ඡත්තකපඤ්ඤා{8} පරිත්තපඤ්ඤා’ති - සබ්බෙව බාලා සුනිහීනපඤ්ඤා."
                    }
                ],
                "footnotes": [
                    {
                        "type": "footnote",
                        "text": "1. අකුසලොති - ස්යා. සු. ස"
                    },
                    {
                        "type": "footnote",
                        "text": "2. යථාවො - ස"
                    },
                    {
                        "type": "footnote",
                        "text": "3. මනනුජානං - මනුප."
                    },
                    {
                        "type": "footnote",
                        "text": "4. බාලොමකො - මනුප. මඡසං. PTS"
                    },
                    {
                        "type": "footnote",
                        "text": "5. සබ්බෙපි මෙ - ස"
                    },
                    {
                        "type": "footnote",
                        "text": "6. නිහීනපඤ්ඤා - මනුප,"
                    },
                    {
                        "type": "footnote",
                        "text": "7. අනානු - මඡසං. සබ්බපදෙසු."
                    },
                    {
                        "type": "footnote",
                        "text": "8. ජතුක්කපඤ්ඤා - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 394,
            "pali": {
                "entries": [
                    {
                        "type": "paragraph",
                        "text": "**සබ්බෙවිමෙ දිට්ඨිපරිබ්බසානා**’ති - සබ්බෙවිමෙ සමණබ්රාහ්මණා දිට්ඨිගතිකා. තෙ ද්වාසට්ඨියා දිට්ඨිගතානං අඤ්ඤතරඤ්ඤතරං දිට්ඨිගතං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා, සකාය සකාය දිට්ඨියා වසන්ති සංවසන්ති ආවසන්ති පරිවසන්ති. යථා අගාරිකා වා ඝරෙසු වසන්ති, සාපත්තිකා වා ආපත්තීසු වසන්ති, සකිලෙසා වා කිලෙසෙසු වසන්ති, එවමෙවං සබ්බෙවිමෙ සමණබ්රාහ්මණා දිට්ඨිගතිකා. -පෙ- පරිවසන්තීති. සබ්බෙවිමෙ දිට්ඨිපරිබ්බසානා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පරස්ස චෙ ධම්මමනානුජානං\nබාලො මගො හොති නිහීනපඤ්ඤො,\nසබ්බෙව බාලා සුනිහීනපඤ්ඤා\nසබ්බෙවිමෙ දිට්ඨිපරිබ්බසානා”ති.",
                        "level": 2
                    },
                    {
                        "type": "heading",
                        "text": "12 - 4",
                        "level": 1
                    },
                    {
                        "type": "gatha",
                        "text": "සන්දිට්ඨියා චෙව න වෙවදාතා{1}\nසංසුද්ධපඤ්ඤා කුසලා මුතීමා,\nකෙසං න කොචි පරිහීනපඤ්ඤො\nදිට්ඨි හි තෙසම්පි තථා සමත්තා.",
                        "level": 2
                    },
                    {
                        "type": "paragraph",
                        "text": "**සන්දිට්ඨියා චෙව න වෙවදාතා’**ති - සකාය දිට්ඨියා සකාය ඛන්තියා සකාය රුචියා සකාය ලද්ධියා, න වෙවදාතා අවොදාතා අපරියොදාතා සඞ්කිලෙසිකාති - සන්දිට්ඨියා චෙව න වෙවදාතා."
                    },
                    {
                        "type": "paragraph",
                        "text": "**සංසුද්ධපඤ්ඤා කුසලා මුතීමා**ති - “සංසුද්ධපඤ්ඤා”ති සුද්ධපඤ්ඤා පරිසුද්ධපඤ්ඤා ඔදාතපඤ්ඤා පරියොදාතපඤ්ඤා; අථවා, සුද්ධදස්සනා විසුද්ධදස්සනා පරිසුද්ධදස්සනා වොදාතදස්සනා පරියොදාතදස්සනා’ති සංසුද්ධපඤ්ඤා; ‘**කුසලා’**ති කුසලා පණ්ඩිතා පඤ්ඤවන්තො බුද්ධිමන්තො ඤාණිනො විභාවිනො මෙධාවිනොති සංසුද්ධපඤ්ඤා කුසලා; ‘**මුතිමා**’ති මුතිමා පණ්ඩිතා පඤ්ඤවන්තො බුද්ධිමන්තො ඤාණිනො විභාවිනො මෙධාවිනොති සංසුද්ධපඤ්ඤා කුසලා මුතීමා."
                    },
                    {
                        "type": "paragraph",
                        "text": "**තෙසං න කොචි පරිහීනපඤ්ඤො**ති - තෙසං සමණබ්රාහ්මණානං න කොචි හීනපඤ්ඤො නිහීනපඤ්ඤො ඔමකපඤ්ඤො ලාමකපඤ්ඤා ලාමකපඤ්ඤො ඡත්තකපඤ්ඤො{2} පරිත්තපඤ්ඤො අත්ථි, සබ්බෙව සෙට්ඨපඤ්ඤා විසිට්ඨපඤ්ඤා පාමොක්ඛපඤ්ඤා උත්තමපඤ්ඤා පවරපඤ්ඤාති - තෙසං න කොචි පරිහීනපඤ්ඤො."
                    },
                    {
                        "type": "paragraph",
                        "text": "**දිට්ඨි හි තෙසම්පි තථා සමත්තා**ති - තෙසං සමණබ්රාහ්මණානං දිට්ඨි තථා සමත්තා සමාදින්නා ගහිතා පරාමට්ඨා අභිනිවිට්ඨා අජ්ඣොසිතා අධිමුත්තාති - දිට්ඨි හි තෙසම්පි තථා සමත්තා."
                    },
                    {
                        "type": "paragraph",
                        "text": "තෙනාහ භගවා:"
                    },
                    {
                        "type": "paragraph",
                        "text": "“සන්දිට්ඨියා චෙව න වෙවදිතා"
                    },
                    {
                        "type": "paragraph",
                        "text": "සංසුද්ධපඤ්ඤා කුසලා මුතීමා,"
                    },
                    {
                        "type": "paragraph",
                        "text": "කෙසං න කොචි පරිහීනපඤ්ඤො"
                    },
                    {
                        "type": "paragraph",
                        "text": "දිට්ඨි හි තෙසම්පි තථා සමත්තා."
                    }
                ],
                "footnotes": [
                    {
                        "type": "footnote",
                        "text": "1. සන්දිට්ඨියා චෙ පන වෙවදාතා - සු. \nසන්දිට්ඨියා වෙ න වෙවදාතා - පු.\nසන්දිට්ඨි යා චෙ පන වවදාතා - PTS."
                    },
                    {
                        "type": "footnote",
                        "text": "2. ජතුක්කපඤ්ඤො - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 396,
            "pali": {
                "entries": [
                    {
                        "type": "heading",
                        "text": "12 - 5",
                        "level": 1
                    },
                    {
                        "type": "gatha",
                        "text": "න චාහමෙතං{1} තථියන්ති{2} බ්රූමි\nයමාහු බාලා මිථු අඤ්ඤමඤ්ඤං,\nසකං සකං දිට්ඨිමකංසු සච්චං\nතස්මා හි බාලොති පරං දහන්ති.",
                        "level": 2
                    },
                    {
                        "type": "paragraph",
                        "text": "**න චාහමෙතං තථියන්ති බ්රූමීති - ‘නා’**ති පටික්ඛෙපො; **‘එත**’න්ති ද්වාසට්ඨි දිට්ඨිගතානි; නාහං එතං තච්ඡං තථං භූතං යාථාවං{3} අවිපරීතන්ති බ්රූමි, ආචික්ඛාමි, දෙසෙමි, පඤ්ඤපෙමි, පට්ඨපෙමි, විවරාමි, විභජාමි, උත්තානීකරොමි, පකාසෙමීති - න චාහමෙතං තථියන්ති බ්රූමී."
                    },
                    {
                        "type": "paragraph",
                        "text": "**යමාහු බාලා මිථු අඤ්ඤමඤ්ඤ**න්ති - ‘**මිථූ**’ති ද්වෙ ජනා, ද්වෙ කලහකාරකා, ද්වෙ භණ්ඩනකාරකා, ද්වෙ භස්සකාරකා, ද්වෙ විවාදකාරකා, ද්වෙ අධිකරණකාරකා, ද්වෙ වාදිනො, ද්වෙ සල්ලාපකා; තෙ අඤ්ඤමඤ්ඤං බාලතො හීනතො නිහීනතො ඔමකතො ලාමකතො ඡත්තකතො පරිත්තතො එවමාහංසු, එවං කථෙන්ති, එවං භණන්ති, එවං වොහරන්තීති යමාහු බාලා මිථු අඤ්ඤමඤ්ඤං."
                    },
                    {
                        "type": "paragraph",
                        "text": "**සකං සකං දිට්ඨිමකංසු සච්ච**න්ති - සස්සතො ලොකෙ ඉදමෙව සච්චං මොඝමඤ්ඤන්ති සකං සකං දිට්ඨිමකංසු සච්චං. අසස්සතො ලොකො ඉදමෙව සච්චං මොඝමඤ්ඤ’න්ති -පෙ- නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤන්ති - සකං සකං දිට්ඨිමකංසු සච්චං."
                    },
                    {
                        "type": "paragraph",
                        "text": "**තස්මා හි බාලොති පරං දහන්තී**ති - ‘**තස්මා’**ති තස්මා තඞ්කාරණා තංහෙතු තප්පච්චයා තන්නිදානා; පරං බාලතො හීනතො නිහීනතො ඔමකතො ලාමකතො ඡත්තකතො පරිත්තතො; දහන්ති, පස්සන්ති, දක්ඛන්ති, ඔලොකෙන්ති, නිජ්ඣායන්ති, උපපරික්ඛන්තී’ති - තස්මා හි බාලො’ති පරං දහන්ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න චාහමෙතං තථියන්ති බ්රූමි\nයමාහු බාලා මිථු අඤ්ඤමඤ්ඤං,\nසකං සකං දිට්ඨිමකංසු සච්චං\nතස්මා හි බාලොති පරං දහන්ති”ති.",
                        "level": 2
                    },
                    {
                        "type": "heading",
                        "text": "12 - 6",
                        "level": 1
                    },
                    {
                        "type": "gatha",
                        "text": "යමාහු සච්චං තථියන්ති{4} එකෙ\nතමාහු අඤ්ඤෙ තුච්ඡං මුසාති,\nඑවම්පි විග්ගය්හ විවාදයන්ති{5}\nකස්මා න එකං සමණා වදන්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. න වාහමෙතං - සු. ස. මඡසං PTS"
                    },
                    {
                        "type": "footnote",
                        "text": "2. තථවන්ති - මනුප, තථිවන්ති - පු. ස්යා PTS."
                    },
                    {
                        "type": "footnote",
                        "text": "3. යථාවතං - ස."
                    },
                    {
                        "type": "footnote",
                        "text": "4. තථවන්ති - මනුප. මඡසං"
                    },
                    {
                        "type": "footnote",
                        "text": "5. විවාදියන්ති - සු. PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 398,
            "pali": {
                "entries": [
                    {
                        "type": "paragraph",
                        "text": "**යමාහු සච්චං තථියන්ති එකෙ**ති - යං දිට්ඨිං පටිපදං මග්ගං එකෙ සමණබ්රාහ්මණා ඉදං සච්චං තථං භූතං යාථාවං{1} අවිපරීතන්ති එවමාහංසු, එවං කථෙන්ති, එවං භණන්ති එවං දීපයන්ති, එවං වොහරන්තීති - යමාහු සච්චං තථියන්ති එකෙ."
                    },
                    {
                        "type": "paragraph",
                        "text": "**තමාහු අඤ්ඤෙ තුච්ඡං මුසාතී**ති{2} - තමෙව ධම්මං දිට්ඨිං පටිපදං මග්ගං එකෙ සමණබ්රාහ්මණා තුච්ඡං එතං මුසා එතං අභූතං එතං අලීකං එතං අයාථාවං එතන්ති එවමාහංසු, එවං කථෙන්ති, එවං භණන්ති, එවං දීපයන්ති, එවං වොහරන්තීති - තමාහු අඤ්ඤෙ තුච්ඡං මුසාති."
                    },
                    {
                        "type": "paragraph",
                        "text": "**එවම්පි විග්ගය්හ විවාදයන්තී**ති - එවං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා විවාදයන්ති, කලහං කරොන්ති, භණ්ඩනං කරොන්ති විග්ගහං කරොන්ති, විවාදං කරොන්ති, මෙධගං කරොන්ති, ‘න ත්වං ඉමං ධම්මවිනයං ආජානාසි -පෙ- නිබ්බෙඨෙහි වා සචෙ පහොසී’ති - එවම්පි විග්ගය්හ විවාදයන්ති. ‘"
                    },
                    {
                        "type": "paragraph",
                        "text": "**කස්මා න එකං සමණා වදන්තී**ති - ‘**කස්මා**’ති කස්මා කිඞ්කාරණා කිංහෙතු කිම්පච්චයා කින්නිදානා කිංසමුදයා කිඤ්ජාතියා කිම්පභවා න එකං වදන්ති? නානා වදන්ති විවිධං වදන්ති? අඤ්ඤමඤ්ඤං වදන්ති? කථෙන්ති භණන්ති දීපයන්ති වොහරන්තීති - කස්මා න එකං සමණා වදන්ති."
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“යමාහු සච්චං තථියන්ති එකෙ\nතමාහු අඤ්ඤෙ තුච්ඡං මුසාති,\nඑවම්පි විග්ගය්හ විවාදයන්ති\nකස්මා න එකං සමණා වදන්තී”ති.",
                        "level": 2
                    },
                    {
                        "type": "heading",
                        "text": "12 - 7",
                        "level": 1
                    },
                    {
                        "type": "gatha",
                        "text": "එකං හි සච්චං න දුතියමත්ථි\nයස්මිං පජා නො විවදෙ පජානං,\nනානා තෙ සච්චානි සයං ථුනන්ති\nතස්මා න එකං සමණා වදන්ති.",
                        "level": 2
                    },
                    {
                        "type": "paragraph",
                        "text": "**එකං හි සච්චං න දුතියමත්ථි**ති - එකං සච්චං වුච්චති දුක්ඛනිරොධො නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. අථවා එකං සච්චං වුච්චති මග්ගසච්චං නිය්යාණසච්චං දුක්ඛනිරොධගාමිනීපටිපදා අරියො අට්ඨඞ්ගිකො මග්ගො සෙය්යථීදං: සම්මාදිට්ඨි සම්මාසඞ්කප්පො සම්මාවාචා සම්මාකම්මන්තො සම්මාආජීවො සම්මාවායාමො සම්මාසති සම්මාසමාධීති - එකං හි සච්චං න දුතියමත්ථි."
                    }
                ],
                "footnotes": [
                    {
                        "type": "footnote",
                        "text": "1. යථාවතං - ස."
                    },
                    {
                        "type": "footnote",
                        "text": "2. මුසාති - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 400,
            "pali": {
                "entries": [
                    {
                        "type": "paragraph",
                        "text": "**යස්මිං පජා නො විවදෙ පජාන**න්ති - ‘ යස්මි’න්ති යස්මිං සච්චෙ; ‘**පජා’**ති සත්තාධිවචනං; **‘පජානං’** යං සච්චං පජානන්තා විජානන්තා පටිවිජානන්තා පටිවිජ්ඣන්තා න කලහං කරෙය්යුං, න භණ්ඩනං කරෙය්යුං, න විග්ගහං කරෙය්යුං, න විවාදං කරෙය්යුං, න මෙධගං කරෙය්යුං, කලහං භණ්ඩනං විග්ගහං විවාදං මෙධගං පජහෙය්යුං, විනොදෙය්යුං, බ්යන්තීකරෙය්යුං, අනභාවං ගමෙය්යුන්ති - යස්මිං පජා නො විවදෙ පජානං."
                    },
                    {
                        "type": "paragraph",
                        "text": "**නානා තෙ සච්චානි සයං ථුනන්තී**ති - නානා තෙ සච්චානි සයං ථුනන්ති වදන්ති කථෙන්ති භණන්ති දීපයන්ති වොහරන්ති, ‘සස්සතො ලොකො ඉදමෙව සච්චං මොඝමඤ්ඤන්ති, සයං ථුනන්ති, වදන්ති කථෙන්ති භණන්ති දීපයන්ති වොහරන්තීති - නානා තෙ සච්චානි සයං ථුනන්ති."
                    },
                    {
                        "type": "paragraph",
                        "text": "**තස්මා න එකං සමණා වදන්තී**ති - ‘තස්මා’ති තස්මා තඞ්කාරණා තංහෙතු තප්පච්චයා තන්නිදානා න එකං වදන්ති, නානා වදන්ති, විවිධං වදන්ති, අඤ්ඤමඤ්ඤං වදන්ති පුථු වදන්ති කථෙන්ති භණන්ති දීපයන්ති වොහරන්තීති - තස්මා න එකං සමණා වදන්ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එකං හි සච්චං න දුතියමත්ථි\nයස්මිං පජා නො විවදෙ පජානං,\nනානා තෙ සච්චානි සයං ථුනන්ති\nතස්මා න එකං සමණා වදන්ති”ති.",
                        "level": 2
                    },
                    {
                        "type": "heading",
                        "text": "12 - 8",
                        "level": 1
                    },
                    {
                        "type": "gatha",
                        "text": "කස්මා නු සච්චානි වදන්ති නානා\nපවාදියා සෙ කුසලාවදානා,\nසච්චානි සුතානි{1} බහූනි නානා\nඋදාහු තෙ තක්කමනුස්සරන්ති.",
                        "level": 2
                    },
                    {
                        "type": "paragraph",
                        "text": "**කස්මා නු සච්චානි වදන්ති නානා**ති - ‘කස්මා’ති කස්මා කිං කාරණා කිංහෙතු කිම්පච්චයා කින්නිදානා සච්චානි නානා වදන්ති? විවිධානි වදන්ති? අඤ්ඤමඤ්ඤානි වදන්ති? පුථූනි වදන්ති කථෙන්ති භණන්ති දීපයන්ති වොහරන්තීති - කස්මා නු සච්චානි වදන්ති නානා."
                    },
                    {
                        "type": "paragraph",
                        "text": "**පවාදියා සෙ කුසලාවදානා**ති - පවාදියාසෙ’ති විප්පවදන්තීති පි පවාදියා සෙ; අථවා සකං සකං දිට්ඨිගතං පවදන්ති කථෙන්ති භණන්ති දීපයන්ති වොහරන්ති, සස්සතො ලොකෙ ඉදමෙව සච්චං මොඝමඤ්ඤන්ති පවදන්ති කථෙන්ති භණන්ති දීපයන්ති වොහරන්ති අසස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං, මොඝමඤ්ඤන්ති පවදන්ති කථෙන්ති භණන්ති දීපයන්ති වොහරන්ති. **කුසලාවදානා**ති කුසලවාදා පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා, සකාය ලද්ධියාති - පවාදියා සෙ කුසලාවදානා."
                    }
                ],
                "footnotes": [
                    {
                        "type": "footnote",
                        "text": "1. සුත්තානි - ස්යා. PTT."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 402,
            "pali": {
                "entries": [
                    {
                        "type": "paragraph",
                        "text": "**සච්චානි සුතානි බහූනි නානා**ති - සච්චානි සුතානි බහුකානි නානානි විවිධානි අඤ්ඤමඤ්ඤානි පුථූනීති - සච්චානි සුතානි බහූනි නානා."
                    },
                    {
                        "type": "paragraph",
                        "text": "**උදාහු තෙ තක්කමනුස්සර**න්තී’ති - උදාහු තක්කෙන විතක්කෙන සඞ්කප්පෙන යායන්ති නීයන්ති වුය්හන්ති සංහරිය්යන්තීති එවම්පි - උදාහු තෙ තක්කමනුස්සරන්ති. අථවා තක්කපරියාහතං වීමංසානුචරිතං සයම්පටිභානං වදන්ති භණන්ති දීපයන්ති වොහරන්තීති එවම්පි - උදාහු තෙ තක්කමනුස්සරන්ති."
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“කස්මා නු සච්චානි වදන්ති නානා\nපවාදියා සෙ කුසලාවදානා,\nසච්චානි සුතානි බහූනි නානා\nඋදාහු තෙ තක්කමනුස්සරන්තී”ති.",
                        "level": 2
                    },
                    {
                        "type": "heading",
                        "text": "12 - 9",
                        "level": 1
                    },
                    {
                        "type": "gatha",
                        "text": "නහෙව සච්චානි බහූනි නානා\nඅඤ්ඤත්ර සඤ්ඤාය නිච්චානි ලොකො,\nතක්කඤ්ච දිට්ඨීසු පකප්පයිත්වා\nසච්චං මුසාති ද්වයධම්මමාහු.",
                        "level": 2
                    },
                    {
                        "type": "paragraph",
                        "text": "**න හෙව සච්චානි බහූනි නානා**ති - නහෙව සච්චානි බහුකානි නානානි විවිධානි අඤ්ඤමඤ්ඤානි පුථූනීති - න හෙව සච්චානි බහූනි නානා."
                    },
                    {
                        "type": "paragraph",
                        "text": "**අඤ්ඤත්ර සඤ්ඤාය නිච්චානි ලොකෙ**ති - අඤ්ඤත්ර සඤ්ඤාය නිච්චගාහා එකඤ්ඤෙව සච්චං ලොකෙ කථියති{1} භණීයති{2} දීපියති{3} වොහරීයති{4} දුක්ඛනිරොධො නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. අථවා, එකං සච්චං වුච්චති මග්ගසච්චං නිය්යානසච්චං දුක්ඛනිරොධගාමිනී පටිපදා අරියො අට්ඨඞ්ගිකො මග්ගො; සෙය්යථීදං? සම්මාදිට්ඨි -පෙ- සම්මාසමාධීති - අඤ්ඤත්ර සඤ්ඤාය නිච්චානි ලොකෙ."
                    },
                    {
                        "type": "paragraph",
                        "text": "**තක්කඤ්ච දිට්ඨීසු පකප්පයිත්වා සච්චං මුසාති ද්වයධම්මමාහූ**ති තක්කං විතක්කං සඞ්කප්පං තක්කයිත්වා විතක්කයිත්වා සඞ්කප්පයිත්වා දිට්ඨිගතානි ජනෙන්ති සඤ්ජනෙන්ති නිබ්බත්තෙන්ති අභිනිබ්බත්තෙන්ති; දිට්ඨිගතානි ජනෙත්වා සඤ්ජනෙත්වා නිබ්බත්තෙත්වා අභිනිබ්බත්තෙත්වා ‘මය්හං සච්චං තුය්හං මුසා’ති එවමාහංසු, එවං කථෙන්ති, එවං භණන්ති, එවං දීපයන්ති, එවං වොහරන්තීති - තක්කඤ්ච දිට්ඨීසු පකප්පයිත්වා සච්චං මුසාති ද්වයධම්මමාහු."
                    }
                ],
                "footnotes": [
                    {
                        "type": "footnote",
                        "text": "1. කථිය්යති - සීමු. II. කථියති - PTS."
                    },
                    {
                        "type": "footnote",
                        "text": "2. භණිය්යති - සීමු. II. භණියති - PTS."
                    },
                    {
                        "type": "footnote",
                        "text": "3. දීපිය්යති - සීමු. II. දීපයති - PTS"
                    },
                    {
                        "type": "footnote",
                        "text": "4. වොහරිය්යති - සීමු. II. වොහරියති - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 404,
            "pali": {
                "entries": [
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න හෙව සච්චානි බහූනි නානා\nඅඤ්ඤත්ර සඤ්ඤාය නිච්චානි ලොකො,\nතක්කඤ්ච දිට්ඨීසු පකප්පයිත්වා\nසච්චං මුසාති ද්වයධම්මමාහූ”ති.",
                        "level": 2
                    },
                    {
                        "type": "heading",
                        "text": "12 - 10",
                        "level": 1
                    },
                    {
                        "type": "gatha",
                        "text": "දිට්ඨෙ සුතෙ සීලවතෙ මුතෙ වා\nඑතෙ ච{1} නිස්සාය විමානදස්සී,\nවිනිච්ඡයෙ ඨත්වා පහස්සමානො{2}\nබාලො පරො අකුසලො’ති{3} චාහ.",
                        "level": 2
                    },
                    {
                        "type": "paragraph",
                        "text": "**දිට්ඨෙ සුතෙ සීලවතෙ මුතෙ වා එතෙ ච{1} නිස්සාය විමානදස්සී**ති දිට්ඨං වා දිට්ඨසුද්ධිං වා සුතං වා සුතසුද්ධිං වා සීලං වා සීලසුද්ධිං වා වතං වා වතසුද්ධිං වා මුතං වා මුතසුද්ධිං වා නිස්සාය උපනිස්සාය ගණ්හිත්වා පරාමසිත්වා අභිනිවිසිත්වාති - දිට්ඨෙ සුතෙ සීලවතෙ මුතෙ වා."
                    },
                    {
                        "type": "paragraph",
                        "text": "**එතෙ ච නිස්සාය විමානදස්සී**ති - න සම්මානෙතීතිපි විමානදස්සී; අථවා, දොමනස්සං ජනෙතීතිපි විමානදස්සීති - දිට්ඨෙ සුතෙ සීලවතෙ මුතෙ වා එතෙ ච නිස්සාය විමානදස්සී."
                    },
                    {
                        "type": "paragraph",
                        "text": "**විනිච්ඡයෙ ඨත්වා පහස්සමානො**ති - විනිච්ඡයා වුච්චන්ති ද්වාසට්ඨි දිට්ඨිගතානි; දිට්ඨිවිනිච්ඡයෙ විනිච්ඡයදිට්ඨියා ඨත්වා පතිට්ඨහිත්වා ගණ්හිත්වා පරාමසිත්වා අභිනිවිසිත්වාති - විනිච්ඡයෙ ඨත්වා; **පහස්සමානො**ති - තුට්ඨො හොති හට්ඨො පහට්ඨො අත්තමනො පරිපුණ්ණසඞ්කප්පො; අථවා, දන්තවිදංසකං පහස්සමානො{2} ති - විනිච්ඡයෙ ඨත්වා පහස්සමානො."
                    },
                    {
                        "type": "paragraph",
                        "text": "**බාලො පරො අක්කුසලොති චාහා**ති - පරො බාලො හීනො නිහීනො ඔමකො ලාමකො ඡත්තකො{4} පරිත්තො අකුසලො අවිද්වා අවිජ්ජාගතො අඤ්ඤාණී අවිභාවී අමෙධාවී දුප්පඤ්ඤොති එවමාහ, එවං කථෙති, එවං භණති, එවං දීපයති, එවං වොහරතීති - බාලො පරො අක්කුසලොති චාහ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“දිට්ඨෙ සුතෙ සීලවතෙ මුතෙ වා\nඑතෙ ච නිස්සාය විමානදස්සී,\nවිනිච්ඡයෙ ඨත්වා පහස්සමානො\nබාලො පරො අකුසලොති{3} චාහා”ති.",
                        "level": 2
                    },
                    {
                        "type": "heading",
                        "text": "12 - 11",
                        "level": 1
                    },
                    {
                        "type": "gatha",
                        "text": "යෙනෙව බාලොති පරං දහාති\nතෙනාතුමානං කුසලොති චාහ,\nසයමත්තනා සො කුසලාවදානො\nඅඤ්ඤං විමානෙති තදෙව පාවා{5}.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. එතෙසු - සීමු. II. මනුප"
                    },
                    {
                        "type": "footnote",
                        "text": "2. පහංසමානො - සීමු. II."
                    },
                    {
                        "type": "footnote",
                        "text": "3. අකුසලොති - ස, සු. ස්යා. PTS"
                    },
                    {
                        "type": "footnote",
                        "text": "4. ඡතුක්කො - මඡසං. ජතුක්කො - සීමු. II. PTS"
                    },
                    {
                        "type": "footnote",
                        "text": "5. පාවද - සීමු. II. පාව - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 406,
            "pali": {
                "entries": [
                    {
                        "type": "paragraph",
                        "text": "**යෙනෙව බාලොති පරං දහාතී**ති - යෙනෙව හෙතුනා යෙන පච්චයෙන යෙන කාරණෙන යෙන පභවෙන පරං බාලතො හීනතො නිහීනතො ඔමකතො ලාමකතො ඡත්තකතො පරිත්තතො දහාති පස්සති දක්ඛති ඔලොකෙති නිජ්ඣායති උපපරික්ඛතීති - යෙනෙව බාලොති පරං දහාති."
                    },
                    {
                        "type": "paragraph",
                        "text": "**තෙනාතුමානං කුසලොති චාහා**ති - ‘ආතුමා{1}’ වුච්චති අත්තා; සො පි තෙනෙව හෙතුනා තෙන පච්චයෙන තෙන කාරණෙන තෙන පභවෙන අත්තානං ‘අහමස්මි කුසලො පණ්ඩිතො පඤ්ඤවා බුද්ධිමා ඤාණී විභාවී මෙධාවී’ති - තෙනාතුමානං කුසලොති චාහ."
                    },
                    {
                        "type": "paragraph",
                        "text": "**සයමත්තනා සො කුසලාවදානො**ති - සයමෙව අත්තානං කුසලවාදො පණ්ඩිතවාදො ථිරවාදො ඤායවාදො හෙතුවාදො ලක්ඛණවාදො කාරණවාදො ඨානවාදො සකාය ලද්ධියාති - සයමත්තනා සො කුසලාවදානො."
                    },
                    {
                        "type": "paragraph",
                        "text": "**අඤ්ඤං විමානෙති තදෙව පාවා**ති{2} - න සම්මානෙතීති පි ‘ අඤ්ඤං විමානෙති’ අථවා, දොමනස්සං ජනෙතීතිපි ‘අඤ්ඤං විමානෙති’ **තදෙව පාවා**ති තදෙව තං දිට්ඨිගතං පාවදති: ‘ඉති වායං පුග්ගලො මිච්ඡාදිට්ඨිකො විපරීතදස්සනො’ති - අඤ්ඤං විමානෙති තදෙව පාවා."
                    },
                    {
                        "type": "gatha",
                        "text": "“යෙනෙව බාලොති පරං දහාති\nතෙනාතුමානං කුසලොති චාහ,\nසයමත්තනා සො කුසලාවදානො\nඅඤ්ඤං විමානෙති තදෙව පාවා”ති{2}.",
                        "level": 2
                    },
                    {
                        "type": "heading",
                        "text": "12 - 12",
                        "level": 1
                    },
                    {
                        "type": "gatha",
                        "text": "අතිසාරදිට්ඨියා{3} සො සමත්තො\nමානෙන මත්තො පරිපුණ්ණමානී,\nසයමෙව සාමං මනසාභිසිත්තො\nදිට්ඨී හි සා තස්ස තථා සමත්තා.",
                        "level": 2
                    },
                    {
                        "type": "paragraph",
                        "text": "**අතිසාරදිට්ඨියා සො සමත්තො**ති - අතිසාරදිට්ඨියො වුච්චන්ති ද්වාසට්ඨිදිට්ඨිගතානි, කිංකාරණා අතිසාරදිට්ඨියො වුච්චන්ති ද්වාසට්ඨිදිට්ඨිගතානි? සබ්බා තා දිට්ඨියො කාරණාතික්කන්තා ලක්ඛණාතික්කන්තා ඨානාතික්කන්තා තංකාරණා **අතිසාරදිට්ඨියො** වුච්චන්ති ද්වාසට්ඨි දිට්ඨිගතානි; සබ්බාපි දිට්ඨියො අතිසාරදිට්ඨියො; කිංකාරණා සබ්බාපි දිට්ඨියො වුච්චන්ති අතිසාරදිට්ඨියො? තෙ අඤ්ඤමඤ්ඤං අතික්කමිත්වා සමතික්කමිත්වා වීතිවත්තිත්වා දිට්ඨිගතානි ජනෙන්ති සඤ්ජනෙන්ති නිබ්බත්තෙන්ති අභිනිබ්බත්තෙන්ති; තඞ්කාරණා සබ්බාපි දිට්ඨියො වුච්චන්ති අතිසාරදිට්ඨියො. **අතිසාරදිට්ඨියා** **සො සමත්තො**ති අතිසාරදිට්ඨියා සමත්තො පරිපුණ්ණො අනොමොති අතිසාරදිට්ඨියා සො සමත්තො."
                    }
                ],
                "footnotes": [
                    {
                        "type": "footnote",
                        "text": "1. ආතුමානො - සීමු. II. මඡසං"
                    },
                    {
                        "type": "footnote",
                        "text": "2. පාවදාති - සීමු. II."
                    },
                    {
                        "type": "footnote",
                        "text": "3. අතිසරංදිට්ඨියා - ස්යා. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 408,
            "pali": {
                "entries": [
                    {
                        "type": "paragraph",
                        "text": "**මානෙන මත්තො පරිපුණ්ණමානී**ති - සකාය දිට්ඨියා දිට්ඨිමානෙන මත්තො පමත්තො උම්මත්තො අතිමත්තොති - මානෙන මත්තො; **පරිපුණ්ණමානී**ති පරිපුණ්ණමානී සමත්තමානී අනොමමානීති - මානෙන මත්තො පරිපුණ්ණමානී."
                    },
                    {
                        "type": "paragraph",
                        "text": "**සයමෙව සාමං මනසාභිසිත්තො**ති - සයමෙව අත්තානං චිත්තෙන අභිසිඤ්චති: ‘අහමස්මි කුසලො පණ්ඩිතො පඤ්ඤවා බුද්ධිමා ඤාණී විභාවී මෙධාවී’ති ‘ සයමෙව සාමං මනසාභිසිත්තො. ‘"
                    },
                    {
                        "type": "paragraph",
                        "text": "**දිට්ඨී හි සා තස්ස තථා සමත්තා**ති - තස්ස සා දිට්ඨි තථා සමත්තා සමාදින්නා ගහිතා පරාමට්ඨා අභිනිවිට්ඨා අජ්ඣොසිතා අධිමුත්තාති - දිට්ඨි හි සා තස්ස තථා සමත්තා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අතිසාරදිට්ඨියා සො සමත්තො\nමානෙන මත්තො පරිපුණ්ණමානී,\nසයමෙව සාමං මනසා’භිසිත්තො\nදිට්ඨි හි සා තස්ස තථා සමත්තා”ති",
                        "level": 2
                    },
                    {
                        "type": "heading",
                        "text": "12 - 13",
                        "level": 1
                    },
                    {
                        "type": "gatha",
                        "text": "පරස්ස චෙ හි වචසා නිහීනො\nතුමො සහා හොති නිහීනපඤ්ඤො,\nඅථ චෙ{1} සයං වෙදගූ හොති ධීරො\nන කොචි බාලො සමණෙසු අත්ථි.",
                        "level": 2
                    },
                    {
                        "type": "paragraph",
                        "text": "**පරස්ස චෙ හි වචසා නිහීනො**ති - පරස්ස චෙ වාචාය වචනෙන නින්දිතකාරණා ගරහිතකාරණා උපවදිතකාරණා පරො බාලො හොති හීනො නිහීනො ඔමකො ලාමකො ඡත්තකො{2} පරිත්තොති - පරස්ස චෙ හි වචසා නිහීනො."
                    },
                    {
                        "type": "paragraph",
                        "text": "**තුමො සහා හොති නිහීනපඤ්ඤො**ති - සො පි තෙනෙව සහා හොති හීනපඤ්ඤො නිහීනපඤ්ඤො ඔමකපඤ්ඤො ලාමකපඤ්ඤො ඡත්තකපඤ්ඤො පරිත්තපඤ්ඤොති - තුමො සහා හොති නිහීනපඤ්ඤො."
                    },
                    {
                        "type": "paragraph",
                        "text": "**අථ චෙ සයං වෙදගු හොති ධීරො**ති - අථ චෙ සයං වෙදගු හොති ධීරො පණ්ඩිතො පඤ්ඤවා බුද්ධිමා ඤාණී විභාවී මෙධාවීති - අථ චෙ සයං වෙදගු හොති ධීරො."
                    },
                    {
                        "type": "paragraph",
                        "text": "**න කොචි බාලො සමණෙසු අත්ථි**ති - සමණෙසු න කොචි බාලො හීනො නිහීනො ඔමකො ලාමකො ඡත්තකො පරිත්තො අත්ථි, සබ්බෙව සෙට්ඨපඤ්ඤා විසිට්ඨපඤ්ඤා පාමොක්ඛපඤ්ඤා උත්තමපඤ්ඤා පවරපඤ්ඤාති න කොචි බාලො සමණෙසු අත්ථි."
                    }
                ],
                "footnotes": [
                    {
                        "type": "footnote",
                        "text": "1. අථවා - සීමු. II. PTS"
                    },
                    {
                        "type": "footnote",
                        "text": "2. ජතුක්කො - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 410,
            "pali": {
                "entries": [
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පරස්ස චෙ හි වචසා නිහීනො\nතුමො සහා හොති නිහීනපඤ්ඤො,\nඅථ චෙ සයං වෙදගූ හොති ධීරො\nන කොචි බාලො සමණෙසු අත්ථි”ති.",
                        "level": 2
                    },
                    {
                        "type": "heading",
                        "text": "12 - 14",
                        "level": 1
                    },
                    {
                        "type": "gatha",
                        "text": "අඤ්ඤං ඉතො යා’භිවදන්ති ධම්මං\nඅපරද්ධා සුද්ධිමකෙවලී තෙ,{1}\nඑවම්පි තිත්ථ්යා පුථුසො වදන්ති\nසන්දිට්ඨිරාගෙන හි තෙ’භිරත්තා.{2}",
                        "level": 2
                    },
                    {
                        "type": "paragraph",
                        "text": "**අඤ්ඤං ඉතො යා’භිවදන්ති ධම්මං අපරද්ධා සුද්ධිමකෙවලී තෙ**ති - ඉතො අඤ්ඤං ධම්මං දිට්ඨිං පටිපදං මග්ගං යෙ අභිවදන්ති, තෙ සුද්ධිමග්ගං විසුද්ධිමග්ගං වොදාතමග්ගං පරියොදාතමග්ගං විරද්ධා අපරද්ධා ඛලිතා ගලිතා අඤ්ඤාය අපරද්ධා{3} **අකෙවලී** **තෙ**ති අසමත්තා තෙ අපරිපුණ්ණා තෙ හීනා නිහීනා ඔමකා ලාමකා ඡත්තකා පරිත්තාති - අඤ්ඤං ඉතො යා’භිවදන්ති ධම්මං අපරද්ධා සුද්ධිමකෙවඩී තෙ.{1}"
                    },
                    {
                        "type": "paragraph",
                        "text": "**එවම්පි තිත්ථ්යා පුථුසො වදන්තී**ති - ‘තිත්ථං’ වුච්චති දිට්ඨිගතං, **තිත්ථියා** වුච්චන්ති දිට්ඨිගතිකා; පුථු තිත්ථියා{4} පුථු දිට්ඨිගතානි වදන්ති කථෙන්ති භණන්ති දීපයන්ති වොහරන්තීති - එවම්පි තිත්ථ්යා පුථුසො වදන්ති."
                    },
                    {
                        "type": "paragraph",
                        "text": "**සන්දිට්ඨිරාගෙන හි තෙභිරත්තා**ති - සකාය දිට්ඨියා දිට්ඨිරාගෙන රත්තා අභිරත්තාති - සන්දිට්ඨිරාගෙන හි තෙභිරත්තා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අඤ්ඤං ඉතො යා’භිවදන්ති ධම්මං\nඅපරද්ධා සුද්ධිමකෙවලී තෙ,\nඑවම්පි තිත්ථ්යා පුථුසො වදන්ති\nසන්දිට්ඨිරාගෙන හි තෙ’භිරත්තා’ති.",
                        "level": 2
                    },
                    {
                        "type": "heading",
                        "text": "12 - 15",
                        "level": 1
                    },
                    {
                        "type": "gatha",
                        "text": "ඉධෙව සුද්ධිං ඉති{5} වාදයන්ති{6}\nනාඤ්ඤෙසු ධම්මෙසු විසුද්ධිමාහු,\nඑවම්පි තිත්ථ්යා පුථුසො නිවිට්ඨා\nසකායනෙ තත්ථ දළ්හං වදානා.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සුද්ධිමකෙවලී නො - ස්යා."
                    },
                    {
                        "type": "footnote",
                        "text": "2. ත්වාභිරත්තා - මනුප."
                    },
                    {
                        "type": "footnote",
                        "text": "3. ඤායාපරද්ධා - පු."
                    },
                    {
                        "type": "footnote",
                        "text": "4. පුථුදිට්ඨියා - සීමු. II. මඡසං PTS."
                    },
                    {
                        "type": "footnote",
                        "text": "5. සුද්ධි ඉති - සීමු. II. සුද්ධිමිති - සු"
                    },
                    {
                        "type": "footnote",
                        "text": "6. වාදියන්ති - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 412,
            "pali": {
                "entries": [
                    {
                        "type": "paragraph",
                        "text": "**ඉධෙව සුද්ධිං ඉති වාදයන්තී**ති - ඉධ සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්ති; ‘සස්සතො ලොකො ඉදමෙව සච්චං මොඝමඤ්ඤ’න්ති ඉධ සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්ති; ‘අසස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤ’න්ති ඉධ සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්තීති - ඉධෙව සුද්ධිං ඉති වාදයන්ති."
                    },
                    {
                        "type": "paragraph",
                        "text": "**නාඤ්ඤෙසු ධම්මෙසු විසුද්ධිමාහූ**ති - අත්තනො සත්ථාරං ධම්මක්ඛානං ගණං දිට්ඨිං පටිපදං මග්ගං ඨපෙත්වා සබ්බෙ පරවාදෙ ඛිපන්ති උක්ඛිපන්ති පරික්ඛිපන්ති: සො සත්ථා න සබ්බඤ්ඤූ, ධම්මො න ස්වාක්ඛාතො, ගණො න සුප්පටිපන්නො, දිට්ඨි න භද්දිකා, පටිපදා න සුපඤ්ඤත්තා, මග්ගො න නිය්යාණිකො, නත්ථ‘ත්ථ සුද්ධි වා විසුද්ධි වා පරිසුද්ධි වා මුත්ති වා විමුත්ති වා පරිමුත්ති වා; නත්ථෙත්ථ සුජ්ඣන්ති වා විසුජ්ඣන්ති වා පරිසුජ්ඣන්ති වා මුච්චන්ති වා විමුච්චන්ති වා පරිමුච්චන්ති වා; හීනා නිහීනා ඔමකා ලාමකා ඡත්තකා{1} පරිත්තාති, එවමාහංසු එවං කථෙන්ති එවං භණන්ති එවං දීපයන්ති එවං වොහරන්තීති - නාඤ්ඤෙසු ධම්මෙසු විසුද්ධිමාහු."
                    },
                    {
                        "type": "paragraph",
                        "text": "**එවම්පි තිත්ථ්යා පුථුසො නිවිට්ඨා**ති - තිත්ථං වුච්චති දිට්ඨිගතං; තිත්ථියා වුච්චන්ති දිට්ඨිගතිකා පුථු තිත්ථියා පුථු දිට්ඨිගතෙසු නිවිට්ඨා පතිට්ඨිතා අල්ලීනා උපගතා අජ්ඣොසිතා අධිමුත්තාති - එවම්පි තිත්ථ්යා පුථුසො නිවිට්ඨා."
                    },
                    {
                        "type": "paragraph",
                        "text": "**සකායනෙ තත්ථ දළ්හං වදානා**ති - ධම්මො සකායනං, දිට්ඨි සකායනං පටිපදා සකායනං, මග්ගො සකායනං, සකායනෙ දළ්හවාදා ථිරවාදා බලිකවාදා අවට්ඨිතවාදාති - සකායනෙ තත්ථ දළ්හං වදානා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඉධෙව සුද්ධිං ඉති වාදයන්ති\nනාඤ්ඤෙසු ධම්මෙසු විසුද්ධිමාහු,\nඑවම්පි තිත්ථ්යා පුථුසො නිවිට්ඨා\nසකායනෙ තත්ථ දළ්හං වදානා”ති.",
                        "level": 2
                    },
                    {
                        "type": "heading",
                        "text": "12 - 16",
                        "level": 1
                    },
                    {
                        "type": "gatha",
                        "text": "සකායනෙ වාපි දළ්හං වදානො\nකං කත්ථ{2} බාලොති පරං දහෙය්ය,\nසයං‘ව සො මෙධගමාවහෙය්ය{3}\nපරං වදං බාලමසුද්ධිධම්මං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ජතුක්කො - සීමු. II."
                    },
                    {
                        "type": "footnote",
                        "text": "2. කමෙත්ථ - මඡසං. PTS."
                    },
                    {
                        "type": "footnote",
                        "text": "3. මෙධකං අවභෙය්යා - ප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 414,
            "pali": {
                "entries": [
                    {
                        "type": "paragraph",
                        "text": "**සකායනෙ වාපි දළ්හං වදානො**ති - ධම්මො සකායනං, දිට්ඨි සකායනං, පටිපදා සකායනං, මග්ගො සකායනං සකායනෙ දළ්හවාදො ථිරවාදො බලිකවාදො අවට්ඨිතවාදොති - සකායනෙ වාපි දළ්හං වදානො."
                    },
                    {
                        "type": "paragraph",
                        "text": "**කං තත්ථ බාලොති පරං දහෙය්යා**ති - තත්ථාති සකාය දිට්ඨියා සකාය ඛන්තියා සකාය රුචියා සකාය ලද්ධියා පරං බාලතො හීනතො නිහීනතො ඔමකතො ලාමකතො ඡත්තකතො පරිත්තතො කං දහෙය්ය? කං පස්සෙය්ය? කං දක්ඛෙය්ය? කං ඔලොකෙය්ය? කං නිජ්ඣායෙය්ය? කං උපපරික්ඛෙය්යාති - කං තත්ථ බාලොති පරං දහෙය්ය."
                    },
                    {
                        "type": "paragraph",
                        "text": "**සයංව සො මෙධගමාවහෙය්ය පරං වදං බාලමසුද්ධිධම්ම**න්ති - පරො බාලො හීනො නිහීනො ඔමකො ලාමකො ඡත්තකො පරිත්තො අසුද්ධිධම්මො අවිසුද්ධිධම්මො අපරිසුද්ධිධම්මො අවොදාතධම්මොති එවං වදන්තො එවං කථෙන්තො එවං භණන්තො එව දීපයන්තො එවං වොහරන්තො සයමෙව කලහං භණ්ඩනං විග්ගහං විවාදං මෙධගං ආවහෙය්ය සමාවහෙය්ය ආහරෙය්ය සමාහරෙය්ය ආකඩ්ඪෙය්ය සමාකඩ්ඪෙය්ය ගණ්හෙය්ය{1} පරාමසෙය්ය අභිනිවිසෙය්යාති - සයංව සො මෙධගමාවහෙය්ය පරං වදං බාලමසුද්ධිධම්මං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සකායනෙ වාපි දළ්හං වදානො\nකං කත්ථ{2} බාලොති පරං දහෙය්ය,\nසයං’ව සො මෙධගමාවහෙය්ය\nපරං වදං බාලමසුද්ධිධම්ම”න්ති.",
                        "level": 2
                    },
                    {
                        "type": "heading",
                        "text": "12 - 17",
                        "level": 1
                    },
                    {
                        "type": "gatha",
                        "text": "විනිච්ඡයෙ ඨත්වා සයං පමාය\nඋද්ධං සො{2} ලොකස්මිං විවාදමෙති,\nහිත්වාන සබ්බානි විනිච්ඡයානි\nන මෙධගං{3} කුරුතෙ{4} ජන්තු ලොකෙ.",
                        "level": 2
                    },
                    {
                        "type": "paragraph",
                        "text": "**විනිච්ඡයෙ ඨත්වා සයං පමායා**ති - ‘විනිච්ඡයා: වුච්චන්ති ද්වාසට්ඨි දිට්ඨිගතානි; විනිච්ඡයදිට්ඨියා ඨත්වා පතිට්ඨහිත්වා ගණ්හිත්වා පරාමසිත්වා අභිනිවිසිත්වාති විනිච්ඡයෙ ඨත්වා; **සයං පාමායා**ති සයං පමාය පමිණිත්වා{5} අයං සත්ථා සබ්බඤ්ඤූ’ති සයං පමාය පමිණිත්වා අයං ධම්මො ස්වක්ඛාතො, අයං ගණො සුපටිපන්නො, අයං දිට්ඨි භද්දිකා, අයං පටිපදා සුපඤ්ඤත්තා, අයං මග්ගො නීයානිකො’ති සයං පමාය පමිණිත්වාති - විනිච්ඡයෙ ඨත්වා සයං පමාය."
                    }
                ],
                "footnotes": [
                    {
                        "type": "footnote",
                        "text": "1. ගණෙය්ය - මඡසං."
                    },
                    {
                        "type": "footnote",
                        "text": "2. උද්ධං ස. - සීමු. II. මඡසං."
                    },
                    {
                        "type": "footnote",
                        "text": "3. මෙධකං - ප."
                    },
                    {
                        "type": "footnote",
                        "text": "4. මෙධගං කුබ්බති - සීමු. II. මඡසං."
                    },
                    {
                        "type": "footnote",
                        "text": "5. සමිනිත්වා - පු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 416,
            "pali": {
                "entries": [
                    {
                        "type": "paragraph",
                        "text": "**උද්ධං සො ලොකස්මිං විවාදමෙතී**ති - ‘උද්ධං’{1} වුච්චති අනාගතං අත්තනො වාදං උද්ධං ඨපෙත්වා සයමෙව කලහං භණ්ඩනං විග්ගහං විවාදං මෙධගං එති උපෙති උපගච්ඡති ගණ්හාති පරාමසති අභිනිවිසතීති එවම්පි - උද්ධං සො ලොකස්මිං විවාදමෙති. අථවා අඤ්ඤෙන උද්ධං වාදෙන සද්ධිං කලහං කරොති භණ්ඩනං කරොති විග්ගහං කරොති විවාදං කරොති මෙධගං කරොති: ‘න ත්වං ඉමං ධම්මවිනයං ආජානාසි -පෙ- නිබ්බෙඨෙහි වා සචෙ පහොසී’ති එවම්පි - උද්ධං සො ලොකස්මිං විවාදමෙති."
                    },
                    {
                        "type": "paragraph",
                        "text": "**හිත්වාන සබ්බානි විනිච්ඡයානී**ති - විනිච්ඡයා වුච්චන්ති ද්වාසට්ඨිදිට්ඨිගතානි; දිට්ඨිවිනිච්ඡයා සබ්බෙ විනිච්ඡයෙ{2} හිත්වා චජිත්වා පරිච්චජිත්වා ජහිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වාති - හිත්වාන සබ්බානි විනිච්ඡයානි."
                    },
                    {
                        "type": "paragraph",
                        "text": "**න මෙධගං කුරුතෙ ජන්තු ලොකෙ**ති - න කලහං කරොති’ න භණ්ඩනං කරොති, න විග්ගහං කරොති, න විවාදං කරොති, න මෙධගං කරොති, වුත්තං හෙතං භගවතා: “එවං විමුත්තචිත්තො ඛො **අග්ගිවෙස්ස**න භික්ඛු න කෙන චි සංවදති, න කෙන චි විවදති, යඤ්ච ලොකෙ වුත්තං, තෙන ච වොහරති අපරාමස”න්ති{a} **ජන්තූ**ති සත්තො නරො මානවො පොසො පුග්ගලො ජීවො ජාගු{3} ජන්තු ඉන්දගු{4} මනුජො; **ලොකෙ**ති අපායලොකෙ -පෙ- ආයතනලොකෙති - න මෙධගං කුරුතෙ ජන්තු ලොකෙති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“විනිච්ඡයෙ ඨත්වා සයං පමාය\nඋද්ධං සො ලොකස්මිං විවාදමෙති,\nහිත්වාන සබ්බානි විනිච්ඡයානි\nන මෙධගං කුරුතෙ ජන්තු ලොකෙති”.",
                        "level": 2
                    },
                    {
                        "type": "centered",
                        "text": "චූලවියූහසුත්තනිද්දෙසො සමත්තො ද්වාදසමො.",
                        "level": 1
                    },
                    {
                        "type": "centered",
                        "text": "13.",
                        "level": 2
                    },
                    {
                        "type": "heading",
                        "text": "මහාවියූහසුත්තනිද්දෙසො.",
                        "level": 2
                    },
                    {
                        "type": "unindented",
                        "text": "අථ මහාවියුහසුත්තනිද්දෙසො වුච්චති."
                    },
                    {
                        "type": "heading",
                        "text": "13 - 1",
                        "level": 1
                    },
                    {
                        "type": "gatha",
                        "text": "යෙ කෙචි’මෙ දිට්ඨිපරිබ්බසානා\nඉදමෙව සච්චන්ති ච වාදයන්ති,{5}\nසබ්බෙව තෙ නින්දමන්වානයන්ති\nඅථො පසංසම්පි ලභන්ති තත්ථ.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. උද්ධං සො - සීමු. II. මඡසං."
                    },
                    {
                        "type": "footnote",
                        "text": "2. සබ්බා විනිච්ඡයදිට්ඨයො - මනුප. සබ්බා විනිච්ඡිතදිට්ඨියො. - PTS."
                    },
                    {
                        "type": "footnote",
                        "text": "3. ජතු - සීමු. II. ජගු - PTS."
                    },
                    {
                        "type": "footnote",
                        "text": "4. හින්දගු - සීමු. II."
                    },
                    {
                        "type": "footnote",
                        "text": "5. පවාදියන්ති - PTS."
                    },
                    {
                        "type": "footnote",
                        "text": "a. මජ්ඣිමනිකාය - දීඝනඛසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 418,
            "pali": {
                "entries": [
                    {
                        "type": "paragraph",
                        "text": "**යෙ කෙචි’මෙ දිට්ඨිපරිබ්බසානා**ති - ‘යෙ කෙචී’ති සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං ‘යෙ කෙචී’ති. **දිට්ඨිපරිබ්බසානා**ති සන්තෙකෙ සමණබ්රාහ්මණා දිට්ඨිගතිකා. තෙ ද්වාසට්ඨියා දිට්ඨිගතානං අඤ්ඤතරඤ්ඤතරං දිට්ඨිගතං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා සකාය සකාය දිට්ඨියා වසන්ති සංවසන්ති ආවසන්ති පරිවසන්ති. යථා අගාරිකා වා ඝරෙසු වසන්ති, සාපත්තිකා වා ආපත්තිසු වසන්ති, සකිලෙසා වා කිලෙසෙසු වසන්ති, එවමෙවං සන්තෙකෙ -පෙ- පරිවසන්තීති ‘යෙ කෙචි’ මෙ දිට්ඨි පරිබ්බසානා.’"
                    },
                    {
                        "type": "paragraph",
                        "text": "**ඉදමෙව සච්චන්ති ච වාදයන්තී**ති - ‘සස්සතො ලොකො’ ඉදමෙව සච්චං, මොඝමඤ්ඤ’න්ති වදන්ති කථෙන්ති භණන්ති දීපයන්ති වොහරන්ති ‘අසස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤන්ති - වදන්ති කථෙන්ති භණන්ති දීපයන්ති වොහරන්තීති - ඉදමෙව සච්චන්ති ච වාදයන්ති."
                    },
                    {
                        "type": "paragraph",
                        "text": "**සබ්බෙව තෙ නින්දමන්වානයන්තී**ති - සබ්බෙව තෙ සමණබ්රාහ්මණා නින්දමෙව අන්වෙන්ති, ගරහමෙව අන්වෙන්ති, අකිත්තිමෙව අන්වෙන්ති, සබ්බෙ නින්දිතායෙව හොන්ති, ගරහිතායෙව හොන්ති අකිත්තිතා යෙව හොන්තීති - සබ්බෙව තෙ නින්දමන්වානයන්ති."
                    },
                    {
                        "type": "paragraph",
                        "text": "**අථො පසංසම්පි ලභන්ති තත්ථා**ති - තත්ථ සකාය දිට්ඨියා සකාය ඛන්තියා සකාය රුචියා සකාය ලද්ධියා පසංසං ථොමනං කිත්තිං වණ්ණහාරිකං{1} ලභන්ති පටිලභන්ති උපගච්ඡන්ති වින්දන්තීති - අථො පසංසම්පි ලභන්ති තත්ථ."
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“යෙ කෙචි ‘මෙ දිට්ඨිපරිබ්බසානා\nඉදමෙව සච්චන්ති ච වාදයන්ති,\nසබ්බෙව තෙ නින්දමන්වානයන්ති\nඅථො පසංසම්පි ලභන්ති තත්ථා”ති.",
                        "level": 2
                    },
                    {
                        "type": "heading",
                        "text": "13 - 2",
                        "level": 1
                    },
                    {
                        "type": "gatha",
                        "text": "අප්පඤ්හි එතං න අලං{2} සමාය\nදුවෙ විවාදස්ස ඵලානි බ්රූමි,\nඑතම්පි දිස්වා න විවාදයෙථ\nඛෙමාභිපස්සං අවිවාදභූමිං.{3}",
                        "level": 2
                    },
                    {
                        "type": "paragraph",
                        "text": "**අප්පඤ්හි එතං න අලං සමායා**ති - ‘අප්පඤ්හි එත’න්ති අප්පකං එතං, ඔමකං එතං, ථොකං එතං, ලාමකං එතං, ඡත්තකං එතං, පරිත්තකං එතන්ති - අප්පඤ්හි එතං; **න අලං සමායා**ති නාලං රාගස්ස සමාය දොසස්ස සමාය මොහස්ස සමාය කොධස්ස උපනාහස්ස මක්ඛස්ස පළාසස්ස ඉස්සාය මච්ඡරියස්ස මායාය සාඨෙය්යස්ස ථම්භස්ස සාරම්භස්ස මානස්ස අතිමානස්ස මදස්ස පමාදස්ස සබ්බකිලෙසානං සබ්බදුච්චරිතානං සබ්බපරිළාහානං සබ්බසන්තාපානං සබ්බාකුසඩලාභිසඞ්ඛාරානං සමාය උපසමාය වූපසමාය නිබ්බානාය{4} පටිනිස්සග්ගාය පටිප්පස්සද්ධියාති - අප්පඤ්හි එතං න අලං සමාය."
                    }
                ],
                "footnotes": [
                    {
                        "type": "footnote",
                        "text": "1. වණ්ණහාරියං - ස,"
                    },
                    {
                        "type": "footnote",
                        "text": "2. අප්පඤ්හෙතං නාලං - මනුප."
                    },
                    {
                        "type": "footnote",
                        "text": "3. අවිවාදභුම්මං - PTS"
                    },
                    {
                        "type": "footnote",
                        "text": "4. නිබ්බාපනාය - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 420,
            "pali": {
                "entries": [
                    {
                        "type": "paragraph",
                        "text": "දුවෙ විවාදස්ස ඵලානි බ්රූමීති - දිට්ඨිකලහස්ස දිට්ඨිභණ්ඩනස්ස දිට්ඨිවිග්ගහස්ස දිට්ඨිවිවාදස්ස දිට්ඨිමෙධගස්ස ද්වෙ ඵලානි හොන්ති; ජයපරාජයො හොති, ලාභාලාභො හොති, යසායසො හොති, නින්දාපසංසා හොති, සුඛදුක්ඛං හොති, සොමනස්සදොමනස්සං හොති, ඉට්ඨානිට්ඨං හොති, අනුනයපටිඝං හොති, උග්ඝාතිනිග්ඝාති හොති, අනුරොධවිරොධො හොති; අථ වා තං කම්මං නිරයසංවත්තනිකං තිරච්ඡානයොනිසංවත්තනිකං පෙත්තිවිසයසංවත්තනිකන්ති බ්රූමි ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති - දුවෙ විවාදස්ස ඵලානි බ්රූමි."
                    },
                    {
                        "type": "paragraph",
                        "text": "**එතම්පි දිස්වා න විවාදයෙථා**ති - ‘එතම්පි දිස්වා’ති එතං ආදීනවං දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වා දිට්ඨිකලහෙසු දිට්ඨිභණ්ඩනෙසු දිට්ඨිවිග්ගහෙසු දිට්ඨිවිවාදෙසු දිට්ඨිමෙධගෙසූති එතම්පි දිස්වා; **න විවාදයෙථා**ති න කලහං කරෙය්ය, න භණ්ඩනං කරෙය්ය, න විග්ගහං කරෙය්ය, න විවාදං කරෙය්ය, න මෙධගං කරෙය්ය, කලහං භණ්ඩනං විග්ගහං විවාදං මෙධගං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය, කලහා භණ්ඩනා විග්ගහා විවාදා මෙධගා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසංයුත්තො විමරියාදීකතෙන චෙතසා විහරෙය්යාති - එතම්පි දිස්වා න විවාදයෙථ."
                    },
                    {
                        "type": "paragraph",
                        "text": "**ඛෙමාභිපස්සං අවිවාදභූමි**න්ති - අවිවාදභූමිං වුච්චති අමතං නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං; එතං අවිවාදභූමිං ඛෙමතො තාණතො ලෙනතො සරණතො අභයතො අච්චුතතො අමතතො නිබ්බානතො පස්සන්තො දක්ඛන්තො ඔලොකෙන්තො නිජ්ඣායන්තො උපපරික්ඛන්තොති - ඛෙමාභිපස්සං අවිවාදභූමිං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අප්පඤ්හි එතං න අලං සමාය\nදුවෙ විවාදස්ස ඵලානි බ්රූමි,\nඑතම්පි දිස්වා න විවාදයෙථ\nඛෙමාභිපස්සං අවිවාදභූමි”න්ති.",
                        "level": 2
                    },
                    {
                        "type": "heading",
                        "text": "13 - 3",
                        "level": 1
                    },
                    {
                        "type": "gatha",
                        "text": "යා කාචිමා සම්මුතියො පුථුජ්ජා\nසබ්බාව එතා න උපෙති විද්වා,\nඅනුපයො සො උපයං කිමෙය්ය{1}\nදිට්ඨෙ සුතෙ ඛන්තිමකුබ්බමානො.{2}",
                        "level": 2
                    },
                    {
                        "type": "paragraph",
                        "text": "**යා කාචිමා සම්මුතියො පුථුජ්ජා**ති - ‘යා කාචී’ති සබ්බෙන සබ්බං සබ්බථා{3} සබ්බං අසෙසං නිස්සෙසං පරියාදියන වචනමෙතං{4} යා කාචී’ති; **සම්මුතියො**ති සම්මුතියො වුච්චන්ති ද්වාසට්ඨි දිට්ඨිගතානි දිට්ඨිසම්මුතියො;{5} **පුථුජ්ජාති** පුථුජ්ජනෙහි ජනිතා සම්මුතියොති පුථුජ්ජා; පුථු නානා ජනෙහි ජනිතා වා සම්මුතියොති පුථුජ්ජාති - යා කාචි’මා සම්මුතියො පුථුජ්ජා."
                    }
                ],
                "footnotes": [
                    {
                        "type": "footnote",
                        "text": "1. කමෙය්ය - මනුප"
                    },
                    {
                        "type": "footnote",
                        "text": "2. ඛන්තිමකුප්පමාණො - මනුප."
                    },
                    {
                        "type": "footnote",
                        "text": "3. සබ්බතො - ස්යා."
                    },
                    {
                        "type": "footnote",
                        "text": "4. පරියාදානවචනමෙතං - මනුප."
                    },
                    {
                        "type": "footnote",
                        "text": "5. තා සම්මුතියො - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 422,
            "pali": {
                "entries": [
                    {
                        "type": "paragraph",
                        "text": "**සබ්බාව එතා න උපෙති විද්වා**ති - විද්වා විජ්ජාගතො ඤාණී විභාවී මෙධාවී; සබ්බාව එතා දිට්ඨිසම්මුතියො නෙති, න උපෙති, න උපගච්ඡති, න ගණ්හාති, න පරාමසති, නාභිනිවිසතීති - සබ්බාව එතා න උපෙති විද්වා."
                    },
                    {
                        "type": "paragraph",
                        "text": "**අනුපයො සො උපයං කිමෙය්යා**ති - ‘උපයොති’ ද්වෙ උපයා තණ්හූපයො ච දිට්ඨූපයො ච. -පෙ- අයං දිට්ඨූපයො, තස්ස තණ්හූපයො පහීනො, දිට්ඨූපයො පටිනිස්සට්ඨො; තණ්හූපයස්ස පහීනත්තා දිට්ඨූපයස්ස පටිනිස්සට්ඨත්තා අනුපයො පුග්ගලො කිං රූපං උපෙය්ය උපගච්ඡෙය්ය ගණ්හෙය්ය පරාමසෙය්ය අභිනිවෙසෙය්ය ‘අත්තා මෙ’ති’, කිං වෙදනං - කිං සඤ්ඤං - කිං සඞ්ඛාරෙ - කිං විඤ්ඤාණං - කිං ගතිං - කිං උප්පත්තිං - කිං පටිසන්ධිං - කිං භවං - කිං සංසාරං කිං වට්ටං උපෙය්ය උපගච්ඡෙය්ය ගණ්හෙය්ය පරාමසෙය්ය අභිනිවෙසෙය්යාති - අනුපයො සො උපයං කිමෙය්ය."
                    },
                    {
                        "type": "paragraph",
                        "text": "**දිට්ඨෙ සුතෙ ඛන්තිමකුබ්බමානො**ති - දිට්ඨෙ වා දිට්ඨසුද්ධියා වා සුතෙ වා සුතසුද්ධියා වා මුතෙ වා මුතසුද්ධියා වා ඛන්තිං අකුබ්බමානො ඡන්දං අකුබ්බමානො පෙමං අකුබ්බමානො රාගං අකුබ්බමානො අජනයමානො අසඤ්ජනයමානො අනිබ්බත්තයමානො අනභිනිබ්බත්තයමානොති - දිට්ඨෙ සුතෙ ඛන්තිමකුබ්බමානො."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යා කාචි’මා සම්මුතියො පුථුජ්ජා\nසබ්බාව එතා න උපෙති විද්වා,\nඅනුපයො සො උපයං කිමෙය්ය\nදිට්ඨෙ සුතෙ ඛන්තිමකුබ්බමානො”ති.",
                        "level": 2
                    },
                    {
                        "type": "heading",
                        "text": "13 - 4",
                        "level": 1
                    },
                    {
                        "type": "gatha",
                        "text": "සීලුත්තමා සඤ්ඤමෙනාහු සුද්ධිං\nවතං{1} සමාදාය උපට්ඨිතා සෙ,\nඉධෙව සික්ඛෙම අථස්ස සුද්ධිං\nභවූපනීතා කුසලාවදානා.",
                        "level": 2
                    },
                    {
                        "type": "paragraph",
                        "text": "**සීලුත්තමා සඤ්ඤමෙනාහු සුද්ධි**න්ති - සන්තෙකෙ සමණබ්රාහ්මණා සීලුත්තමවාදා. තෙ සීලමත්තෙන සඤ්ඤමමත්තෙන සංවරමත්තෙන අවීතික්කමමත්තෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං ආහංසු වදන්ති කථෙන්ති භණන්ති දීපයන්ති වොහරන්ති; **සමණමණ්ඩිකාපුත්තො** එවමාහ: - “චතුහි ඛො අහං ථපති ධම්මෙහි සමන්නාගතං පුරිසපුග්ගලං පඤ්ඤපෙමි සම්පන්නකුසලං පරමකුසලං උත්තමපත්තිපත්තං සමණං අයොජ්ඣං. කතමෙහි චතුහි:"
                    }
                ],
                "footnotes": [
                    {
                        "type": "footnote",
                        "text": "1. වත්තං - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 424,
            "pali": {
                "entries": [
                    {
                        "type": "paragraph",
                        "text": "ඉධ ථපති න කායෙන පාපකං{1} කම්මං කරොති; න පාපකං වාචං භාසති; න පාපකං සඞ්කප්පං සඞ්කප්පෙති; න පාපකං ආජීවං ආජීවති{2}. ඉමෙහි ඛො අහං ථපති චතුහි ධම්මෙහි සමන්නාගතං පුරිසපුග්ගලං පඤ්ඤපෙමි සම්පන්නකුසලං පරමකුසලං උත්තමපත්තිපත්තං සමණං අයොජ්ඣ”න්ති.{a} එවමෙවං සන්තෙකෙ සමණබ්රාහ්මණා සීලුත්තමවාදා, තෙ සීලමත්තෙන සඤ්ඤමමත්තෙන සංවරමත්තෙන අවීතික්කමමත්තෙන සුද්ධිං විසුද්ධි පරිසුද්ධිං මුත්තිං විමුත්තිං පරිමුත්තිං ආහංසු වදන්ති කථෙන්ති භණන්ති දීපයන්ති වොහරන්තීති - සීලුත්තමා සඤ්ඤමෙනාහු සුද්ධිං."
                    },
                    {
                        "type": "paragraph",
                        "text": "**වතං සමාදාය උපට්ඨිතා සෙ**ති - ‘වත’න්ති හත්ථිවතං වා අස්සවතං වා ගොවතං වා කුක්කුරවතං වා කාකවතං වා වාසුදෙවවතං වා බලදෙවවතං වා පුණ්ණභද්දවතං වා මණිභද්දවතං වා අග්ගිවතං වා නාගවතං වා සුපණ්ණවතං වා යක්ඛවතං වා අසුරවතං වා ගන්ධබ්බවතං වා මහාරාජවතං වා චන්දවතං වා සුරියවතං වා ඉන්දවතං වා බ්රහ්මවතං වා දෙවවතං වා දිසාවතං වා ආදාය සමාදාය ආදියිත්වා සමාදියිත්වා ගණ්හිත්වා පරාමසිත්වා අභිනිවිසිත්වා උපට්ඨිතා පච්චුපට්ඨිතා අල්ලීනා උපගතා අජ්ඣොසිතා අධිමුත්තාති{3} - වතං සමාදාය උපට්ඨිතා සෙ."
                    },
                    {
                        "type": "paragraph",
                        "text": "**ඉධෙව සික්ඛෙම අථස්ස සුද්ධි**න්ති - ‘ඉධා’ති සකාය දිට්ඨියා සකාය ඛන්තියා සකාය රුචියා සකාය ලද්ධියා; **සික්ඛෙමා**ති සික්ඛෙම ආවරෙම සමාචරෙම සමාදාය වත්තෙමාති ඉධෙව සික්ඛෙම; **අථස්සසුද්ධි**න්ති අථස්ස සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තින්ති - ඉධෙව සික්ඛෙම අථස්ස සුද්ධිං."
                    },
                    {
                        "type": "paragraph",
                        "text": "**භවූපනීතා කුසලාවදානා**ති - ‘භවූපනීතා’ති භවූපනීතා භවූපගතා භවජ්ඣොසිතා භවාධිමුත්තාති - භවූපනීතා; **කුසලාවදානා**ති කුසලවාදාපණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියාති - භවූපනීතා කුසලාවදානා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සීලුත්තමා සඤ්ඤමෙනාහු සුද්ධිං\nවතං සමාදාය උපට්ඨිතා සෙ.\nඉධෙව සික්ඛෙම අථස්ස සුද්ධිං\nභවූපනීතා කුසලාවදානා”ති.",
                        "level": 2
                    },
                    {
                        "type": "heading",
                        "text": "13 - 5",
                        "level": 1
                    },
                    {
                        "type": "gatha",
                        "text": "සචෙ චුතො සීලබ්බතතො{4} හොති\nස වෙධති කම්මං විරාධයිත්වා,\nස ජප්පතී{5} පත්ථයතිච්ච සුද්ධිං\nසත්ථාවහීනො පවසං ඝරම්හා.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පාපකම්මං - සීමු. II. PTS"
                    },
                    {
                        "type": "footnote",
                        "text": "2. ජීවති - ස්යා."
                    },
                    {
                        "type": "footnote",
                        "text": "3. අවිමුත්තාති - සීමු. II."
                    },
                    {
                        "type": "footnote",
                        "text": "a. මජ්ඣිමනිකාය - සමණමණ්ඩිකාසුත්ත."
                    },
                    {
                        "type": "footnote",
                        "text": "4. සීලවතතො - සීමු. II. මඡසං. PTS"
                    },
                    {
                        "type": "footnote",
                        "text": "5. පජප්පතී - මඡසං. මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 426,
            "pali": {
                "entries": [
                    {
                        "type": "paragraph",
                        "text": "**සචෙ චුතො සිලබ්බතතො{1} හොතී**ති - ද්වීහි කාරණෙහි සීලබ්බතතො{1} චවති: පරච්ඡින්දනාය{2} වා චවති, අනභිසම්භුණන්තො වා චති. කථං පරවිච්ඡින්දනාය{2} චවති? පරො විච්ඡින්දති ‘සො සත්ථා න සබ්බඤ්ඤූ, ධම්මො න ස්වාක්ඛාතො, ගණො න සුපටිප්පන්නො, දිට්ඨි න භද්දිකා, පටිපදා න සුප්පඤ්ඤත්තා, මග්ගො න නිය්යානිකො, නත්ථෙත්ථ සුද්ධි වා විසුද්ධි වා පරිසුද්ධි වා මුත්ති වා විමුත්ති වා පරිමුත්ති වා, නත්ථෙත්ථ සුජ්ඣන්ති වා, විසුජ්ඣන්ති වා, මුච්චන්ති වා, විමුච්චන්ති වා, පරිමුච්චන්ති වා, හීනා නිහීනා ඔමකා ලාමකා ඡත්තකා පරිත්තාති, එවං පරො විච්ඡින්දති.{3} එවං විච්ඡින්දියමානො සත්ථාරා චවති. ධම්මක්ඛානා චවති. ගණා චවති. දිට්ඨියා චවති. පටිපදාය චවති. මග්ගතො චවති. එවං පරවිච්ඡින්දනාය චවති. කථං අනභිසම්භුණන්තො චවති? සීලං අනභිසම්භූණන්තො සීලතො චවති. වතං අනභිසම්භූණන්තො වතතො චවති. සීලබ්බතං අනභිසම්භුණන්තො සීලබ්බතතො චවති. එවං අනභිසම්භූණන්තො චවතීති සචෙ චුතො සීලබ්බතතො{1} හොති."
                    },
                    {
                        "type": "paragraph",
                        "text": "**ස වෙධති කම්මං විරාධයිත්වා**ති - ‘ ස වෙධතී’ති සීලං වා වතං වා සීලබ්බතං වා විරද්ධං මයා අපරද්ධං මයා ඛලිතං මයා ගලිතං මයා අඤ්ඤාය අපරද්ධො අහන්ති වෙධති පවෙධති සම්පවෙධතීති - ස වෙධති; **කම්මං විරාධයිත්වා**ති පුඤ්ඤාභිසඞ්ඛාරං වා අපුඤ්ඤාභිසඞ්ඛාරං වා ආනෙඤ්ජාභිසඞ්ඛාරං වා විරද්ධං මයා අපරද්ධං මයා ඛලිතං මයා ගලිතං මයා අඤ්ඤාය අපරද්ධො අහන්ති වෙධති පවෙධති සම්පවෙධතීති - ස වෙධති කම්මං විරාධයිත්වා,"
                    },
                    {
                        "type": "paragraph",
                        "text": "**ස ජප්පති පත්ථයතිච්ච සුද්ධි**න්ති - ‘ස ජප්පතී’ති සීලං වා ජප්පති, වතං වා ජප්පති, සීලබ්බතං වා ජප්පති පජප්පති අභිජප්පතීති - ස ජප්පති; **පත්ථයතිච්ච** සුද්ධින්ති සීලසුද්ධිං වා පත්ථෙති, වතසුද්ධිං වා පත්ථෙති, සීලබ්බතසුද්ධිං වා පත්ථෙති, පිහෙති අභිජප්පතීති - ස ජප්පති පත්ථයතිච්ච සුද්ධිං."
                    },
                    {
                        "type": "paragraph",
                        "text": "**සත්ථාවහීනො පවසං ඝරම්හා**ති - යථා පුරිසො ඝරතො නික්ඛන්තො සත්ථෙන සහ{1} වසන්තො සත්ථා ඔහීනො තං වා සත්ථං අනුබන්ධති, සකං වා ඝරං පච්චාගච්ඡති, එවමෙව සො දිට්ඨිගතිකො තං වා සත්ථාරං ගණ්හාති, අඤ්ඤං වා සත්ථාරං ගණ්හාති, තං වා ධම්මක්ඛානං ගණ්හාති, අඤ්ඤං වා ධම්මක්ඛානං ගණ්හාති, තං වා ගණං ගණ්හාති, අඤ්ඤං වා ගණං ගණ්හාති, තං වා දිට්ඨිං ගණ්හාති, අඤ්ඤං වා දිට්ඨිං ගණ්හාති, තං වා පටිපදං ගණ්හාති, අඤ්ඤං වා පටිපදං ගණ්හාති, තං වා මග්ගං ගණ්හාති, අඤ්ඤං වා මග්ගං ගණ්හාති පරාමසති අභිනිවිසතීති සත්ථාවහීනො පවසං ඝරම්හා."
                    }
                ],
                "footnotes": [
                    {
                        "type": "footnote",
                        "text": "1. පවසං - මනුප. මඡසං"
                    },
                    {
                        "type": "footnote",
                        "text": "2. පරවිච්ඡන්දනාය - ස"
                    },
                    {
                        "type": "footnote",
                        "text": "3. විච්ඡන්දෙති - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 428,
            "pali": {
                "entries": [
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සචෙ චුතො සීලබ්බතතො හොති\nස වෙධති කම්මං විරාධයිත්වා,\nස ජප්පති පත්ථයතිච්ච සුද්ධිං\nසත්ථාවහීනො පවසං ඝරම්හා”ති.",
                        "level": 2
                    },
                    {
                        "type": "heading",
                        "text": "13 - 6",
                        "level": 1
                    },
                    {
                        "type": "gatha",
                        "text": "සීලබ්බතං චාපි පහාය සබ්බං\nකම්මඤ්ච සාවජ්ජ’නවජ්ජමෙතං,{1}\nසුද්ධිං අසුද්ධින්ති අපත්ථයානො\nවිරතො චරෙ සන්තිමනුග්ගහාය.",
                        "level": 2
                    },
                    {
                        "type": "paragraph",
                        "text": "**සීලබ්බතං වාපි පහාය සබ්බ**න්ති - සබ්බා සීලසුද්ධියො පහාය පජහිත්වා විනොදෙත්වා බ්යන්තීකරිත්වා අනභාවං ගමෙත්වා, සබ්බා වතසුද්ධියො පහාය පජහිත්වා විනොදෙත්වා බ්යන්තීකරිත්වා අනභාවං ගමෙත්වා, සබ්බා සීලබ්බතසුද්ධියො පහාය පජහිත්වා විනොදෙත්වා බ්යන්තීකරිත්වා අනභාවං ගමෙත්වාති - සීලබ්බතං වාපි පහාය සබ්බං."
                    },
                    {
                        "type": "paragraph",
                        "text": "**කම්මඤ්ච සාවජ්ජ‘නවජ්ජමෙත**න්ති - සාවජ්ජකම්මං වුච්චති කණ්හං කණ්හවිපාකං; අනවජ්ජකම්මං වුච්චති සුක්කං සුක්කවිපාකං; සාවජ්ජඤ්ච කම්මං අනවජ්ජඤ්ච කම්මං පහාය පජහිත්වා විනොදෙත්වා බ්යන්තීකරිත්වා අනභාවං ගමෙත්වාතිකම්මඤ්ච සාවජ්ජ’නවජ්ජමෙතං."
                    },
                    {
                        "type": "paragraph",
                        "text": "**සුද්ධිං අසුද්ධින්ති අපත්ථයානො**ති - ‘අසුද්ධි’න්ති අසුද්ධිං පත්ථෙන්ති අකුසලෙ ධම්මෙ පත්ථෙන්ති; ‘සුද්ධි’න්ති සුද්ධිං පත්ථෙන්ති, පඤ්ච කාමගුණෙ පත්ථෙන්ති; අසුද්ධිං පත්ථෙන්ති අකුසලෙ ධම්මෙ පත්ථෙන්ති, පඤ්චකාමගුණෙ පත්ථෙන්ති, සුද්ධිං පත්ථෙන්ති - ද්වාසට්ඨි දිට්ඨිගතානි පත්ථෙන්ති, අසුද්ධිං පත්ථෙන්ති - අකුසලෙ ධම්මෙ පත්ථෙන්ති - පඤ්චකාමගුණෙ පත්ථෙන්ති, ද්වාසට්ඨි දිට්ඨිගතානි පත්ථෙන්ති; සුද්ධිං පත්ථෙන්ති - තෙධාතුකෙ කුසලෙ ධම්මෙ පත්ථෙන්ති; අසුද්ධිං පත්ථෙන්ති - අකුසලෙ ධම්මෙ පත්ථෙන්ති, පඤ්ච කාමගුණෙ පත්ථෙන්ති, ද්වාසට්ඨි දිට්ඨිගතානි පත්ථෙන්ති; තෙධාතුකෙ කුසලෙ ධම්මෙ පත්ථෙන්ති, සුද්ධිං පත්ථෙන්ති පුථුජ්ජනකල්යාණකා{3} නියාමාවක්කන්තිං පත්ථෙන්ති, සෙඛා අග්ගධම්මං අරහත්තං පත්ථෙන්ති; අරහත්තෙ පත්තෙ අරහං නෙව අකුසලෙ ධම්මෙ පත්ථෙති. නපි පඤ්ච කාමගුණෙ පත්ථෙති. නපි ද්වාසට්ඨි දිට්ඨිගතානි පත්ථෙති. නපි තෙධාතුකෙ කුසලෙ ධම්මෙ පත්ථෙති, නපි නියාමාවක්කන්තිං පත්ථෙති, නපි අග්ගධම්මං අරහත්තං පත්ථෙති. පත්ථනාසමතික්කන්තො අරහා වුද්ධිපරිහානිං{4} වීතිවත්තො සො වුත්ථවාසො චිණ්ණචරණො උත්තිණ්ණජාතිජරාමරණසංසාරො නත්ථි තස්ස පුනබ්භවොති - සුද්ධිං අසුද්ධින්ති අපත්ථයානො."
                    }
                ],
                "footnotes": [
                    {
                        "type": "footnote",
                        "text": "1. සාවජ්ජානවජ්ජමෙතං - ස"
                    },
                    {
                        "type": "footnote",
                        "text": "2. කල්යාණපුථුජ්ජනා - ස්යා PTS."
                    },
                    {
                        "type": "footnote",
                        "text": "3. පාරිහානිං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 430,
            "pali": {
                "entries": [
                    {
                        "type": "paragraph",
                        "text": "**විරතො චරෙ සත්තිමනුග්ගහායා**ති - ‘විරතො’ති සුද්ධිඅසුද්ධියා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති විරතො; **චරෙ**ති චරෙය්ය විහරෙය්ය ඉරීයෙය්ය වත්තෙය්ය පාලෙය්ය යපෙය්ය යාපෙය්යාති **‘විරතො චරෙ සන්තිමනුග්ගහායා**ති’ සන්තියො වුච්චන්ති ද්වාසට්ඨි දිට්ඨිගතානි; දිට්ඨි සන්තියො අගණ්හන්තො අපරාමසන්තො අනභිනිවිසන්තොති විරතො චරෙ සන්තිමනුග්ගහාය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සීලබ්බතං වාපි පහාය සබ්බං\nකම්මඤ්ච සාවජ්ජනවජ්ජමෙතං,\nසුද්ධිං අසුද්ධින්ති අපත්ථයානො\nවිරතො චරෙ සන්තිමනුග්ගහායා”ති.",
                        "level": 2
                    },
                    {
                        "type": "heading",
                        "text": "13 - 7",
                        "level": 1
                    },
                    {
                        "type": "gatha",
                        "text": "තමුපනිස්සාය ජිගුච්ඡිතං වා\nඅථවාපි දිට්ඨං ව සුතං මුතං වා.\nඋද්ධංසරා සුද්ධිමනුත්ථුනන්ති\nඅවීතතණ්හා සෙ භවාභවෙසු.",
                        "level": 2
                    },
                    {
                        "type": "paragraph",
                        "text": "**තමුපනිස්සාය ජිගුච්ඡිතං වා**ති - සන්තෙකෙ සමණබ්රාහ්මණා තපොජිගුච්ඡාවාදා{1} තපොජිගුච්ඡාසාරා තපොජිගුච්ඡානිස්සිතා ආනිස්සිතා අල්ලීනා උපගතා අජ්ඣොසිතා අධිමුත්තාති - සමුපනිස්සාය ජිගුච්ඡිතං වා."
                    },
                    {
                        "type": "paragraph",
                        "text": "**අථවාපි දිට්ඨංව{2} සුතං මුතං වා**ති - දිට්ඨං වා දිට්ඨසුද්ධිං වා සුතං වා සුතසුද්ධිං වා මුතං වා මුතසුද්ධිං වා නිස්සාය උපනිස්සාය ගණ්හිත්වා පරාමසිත්වා අභිනිවිසිත්වාති අථවාපි දිට්ඨං ව සුතං මුතං වා."
                    },
                    {
                        "type": "paragraph",
                        "text": "**උද්ධංසරා සුද්ධිමනුත්ථුනන්තී**ති - සන්තෙකෙ සමණබ්රාහ්මණා උද්ධංසරවාදා.{3} කතමෙ තෙ සමණබ්රාහ්මණා උද්ධංසරවාදා? යෙ තෙ සමණබ්රාහ්මණා අච්චන්තසුද්ධිකා සංසාරසුද්ධිකා අක්රියදිට්ඨිකා සස්සතවාදා, ඉමෙ තෙ සමණ බ්රාහ්මණා උද්ධංසරවාදා, තෙ සංසාරෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං ථුනන්ති වදන්ති කථෙන්ති භණන්ති දීපයන්ති වොහරන්තීති - උද්ධංසරා සුද්ධිමනුත්ථුනන්ති."
                    },
                    {
                        "type": "paragraph",
                        "text": "**අවීතතණ්හා සෙ භවාභවෙසූ**ති - ‘තණ්හා’ති රූපතණ්හා සද්දතණ්හා ගන්ධතණ්හා රසතණ්හා ඵොට්ඨබ්බතණ්හා ධම්මතණ්හා."
                    }
                ],
                "footnotes": [
                    {
                        "type": "footnote",
                        "text": "1. ජිගුච්ඡවාදා - ස. PTS"
                    },
                    {
                        "type": "footnote",
                        "text": "2. දිට්ඨඤ්ච - සීමු. II."
                    },
                    {
                        "type": "footnote",
                        "text": "3. උද්ධංසරාවාදා - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 432,
            "pali": {
                "entries": [
                    {
                        "type": "paragraph",
                        "text": "**භවාභවෙසූ**ති - භවාභවෙ කම්මභවෙ පුනබ්භවෙ, කාමභවෙ කම්මභවෙ, කාමභවෙ පුනබ්භවෙ, රූපභවෙ කම්මභවෙ, රූපභවෙ පුනබ්භවෙ, අරූපභවෙ කම්මභවෙ, අරූපභවෙ පුනබ්භවෙ, පුනප්පුනභවෙ පුනප්පුනගතියා පුනප්පුන උප්පත්තියා පුනප්පුන පටිසන්ධියා පුනප්පුන අත්තභාවාභිනිබ්බත්තියා අවීතතණ්හා අවිගතතණ්හා අචත්තතණ්හා අවන්තතණ්හා අමුත්තතණ්හා අප්පහීනතණ්හා අප්පටිනිස්සට්ඨතණ්හාති - අවීතතණ්හා සෙ භවාභවෙසු."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“තමුපනිස්සාය ජිගුච්ඡිතං වා\nඅථවාපි දිට්ඨං ව සුතං මුතං වා,\nඋද්ධංසරා සුද්ධිමනුත්ථුනන්ති\nඅවීතතණ්හා සෙ භවාභවෙසූ”ති.",
                        "level": 2
                    },
                    {
                        "type": "heading",
                        "text": "13 - 8",
                        "level": 1
                    },
                    {
                        "type": "gatha",
                        "text": "පත්ථයමානස්ස හි ජප්පිතානි\nපවෙධිතං{1} වාපි පකප්පිතෙසු,\nචුතූපපාතො ඉධ යස්ස නත්ථි\nස කෙන වෙධෙය්ය කුහිං ව ජප්පෙ.",
                        "level": 2
                    },
                    {
                        "type": "paragraph",
                        "text": "**පත්ථයමානස්ස හි ජප්පිතානී**ති - පත්ථනා වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං; **පත්ථයමානස්සා**ති පත්ථයමානස්ස ඉච්ඡමානස්ස සාදියමානස්ස පිහයමානස්ස අභිජප්පමානස්සාති පත්ථයමානස්ස හි; **ජප්පිතානී**ති ජප්පනා වුච්චති තණ්හා යො රාගො සාරාගො -පෙ- අභිජ්ඣා ලොභො අකුසලමූලන්ති - පත්ථයමානස්ස හි ජප්පිතානි."
                    },
                    {
                        "type": "paragraph",
                        "text": "**පවෙධිතං වාපි පකප්පිතෙසූ**ති - පකප්පනාති ද්වෙ පකප්පනා: තණ්හා පකප්පනා ච දිට්ඨිපකප්පනා ච -පෙ- අයං තණ්හාපකප්පනා; -පෙ- අයං දිට්ඨිපකප්පනා; **පවෙධිතං වාපි පකප්පිතෙසූ**ති - පකප්පිතං වත්ථුං අච්ඡෙදසඞ්කිනොපි වෙධෙන්ති, අච්ඡින්දන්තෙපි{2} වෙධෙන්ති, අච්ඡින්නෙපි වෙධෙන්ති; පකප්පිතං වත්ථුං විපරිණාමසඞ්කිනොපි වෙධෙන්ති, විපරිණමන්තෙපි වෙධෙන්ති, විපරිණතෙපි වෙධෙන්ති, පවෙධෙන්ති සම්පවෙධෙන්තීති - පවෙධිතං වාපි පකප්පිතෙසු."
                    },
                    {
                        "type": "paragraph",
                        "text": "**චුතූපපතො ඉධ යස්ස නත්ථි**ති - ‘යස්සා’ති අරහතො ඛීණාසවස්ස; යස්ස ගමනං ආගමනං ගමනාගමනං කාලං ගති භවාභවො චුති ච උපපත්ති ච නිබ්බත්ති ච භෙදො ච ජාති ජරා මරණඤ්ච නත්ථි න සන්ති න සංවිජ්ජන්ති නූපලබ්භන්ති පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති - චුතූපපාතො ඉධ යස්ස නත්ථි."
                    }
                ],
                "footnotes": [
                    {
                        "type": "footnote",
                        "text": "1. සංවෙධිතං - සු PTS."
                    },
                    {
                        "type": "footnote",
                        "text": "2. අච්ඡිජ්ජත්තොපි - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 434,
            "pali": {
                "entries": [
                    {
                        "type": "paragraph",
                        "text": "**ස කෙන වෙධෙය්ය කුහිං ව ජප්පෙ**ති - සො කෙන රාගෙන වෙධෙය්ය, කෙන දොසෙන වෙධෙය්ය, කෙන මොහෙන වෙධෙය්ය, කෙන මානෙන වෙධෙය්ය, කාය දිට්ඨියා වෙධෙය්ය, කෙන උද්ධච්චෙන වෙධෙය්ය, කාය විචිකිච්ඡාය වෙධෙය්ය, කෙහි අනුසයෙහි වෙධෙය්ය, රත්තොති වා දුට්ඨොති වා මූළ්හොති වා විනිබද්ධොති වා පරාමට්ඨොති වා වික්ඛෙපගතොති වා අනිට්ඨංගතොති වා ථාමගතොති වා, තෙ අභිසඞ්ඛාරා පහීනා. අභිසඞ්ඛාරානං පහීනත්තා ගතියා කෙන වෙධෙය්ය නෙරයිකොති වා, තිරච්ඡානයොනිකොති වා, පෙත්තිවිසයිකොති වා, මනුස්සොති වා, දෙවොති වා, රූපීති වා, අරූපීති වා, සඤ්ඤීති වා, අසඤ්ඤීති වා, නෙවසඤ්ඤීනාසඤ්ඤීති වා, සො හෙතු නත්ථි; පච්චයො නත්ථි; කාරණං නත්ථි; යෙන වෙධෙය්ය පවෙධෙය්ය සම්පවෙධෙය්යාති - ස කෙන වෙධෙය්ය. **කුහිං ව ජප්පෙ**ති කුහිං වා ජප්පෙය්ය, කිම්හි ජප්පෙය්ය, කත්ථ ජප්පෙය්ය, පජප්පෙය්ය අභිජප්පෙය්යාති ස කෙන වෙධෙය්ය කුහිං ව ජප්පෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පත්ථයමානස්ස හි ජප්පිතානි\nපවෙධිතං වාපි පකප්පිතෙසු,\nචුතුපපාතො ඉධ යස්ස නත්ථි\nස කෙන වෙධෙය්ය කුහිං ව ජප්පෙ”ති.",
                        "level": 2
                    },
                    {
                        "type": "heading",
                        "text": "13 - 9",
                        "level": 1
                    },
                    {
                        "type": "gatha",
                        "text": "යමාහු ධම්මං පරමන්ති එකෙ\nතමෙව හීනන්ති පනාහු අඤ්ඤෙ,\nසච්චො නු වාදො කතමො ඉමෙසං\nසබ්බෙව හි’මෙ කුසලාවදානා.",
                        "level": 2
                    },
                    {
                        "type": "paragraph",
                        "text": "**යමාහු ධම්මං පරමන්ති එකෙ**ති - යං ධම්මං දිට්ඨිං පටිපදං මග්ගං එකෙ සමණබ්රාහ්මණා ඉදං පරමං අග්ගං සෙට්ඨං විසිට්ඨං පාමොක්ඛං උත්තමං පවරන්ති එවමාහංසු, එවං කථෙන්ති, එවං භණන්ති, එවං දීපයන්ති, එවං වොහරන්තීති - යමාහු ධම්මං පරමන්ති එකෙ."
                    },
                    {
                        "type": "paragraph",
                        "text": "**තමෙව හීනන්ති පනාහු අඤ්ඤෙ**ති - තමෙව ධම්මං දිට්ඨිං පටිපදං මග්ගං එකෙ සමණබ්රාහ්මණා හීනං එතං නිහීනං එතං ඔමකං එතං ලාමකං එතං ඡත්තකං එතං පරිත්තකං එතන්ති එවමාහංසු, එවං කථෙන්ති, එවං භණන්ති, එවං දීපයන්ති, එවං වොහරන්තීති - තමෙව හීනන්ති පනාහු අඤ්ඤෙ."
                    },
                    {
                        "type": "paragraph",
                        "text": "**සච්චො නු වාදො කතමො ඉමෙස**න්ති - ඉමෙසං සමණබ්රාහ්මණානං වාදො කතමො සච්චො තච්ඡො තථා භූතො යාථාවො අවිපරීතොති - සච්චො නු වාදො කතමො ඉමෙසං."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 436,
            "pali": {
                "entries": [
                    {
                        "type": "paragraph",
                        "text": "**සබ්බෙව හිමෙ කුසලාවදානා**ති - සබ්බෙවිමෙ සමණබ්රාහ්මණා කුසලවාදා පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියාති - සබ්බෙව හිමෙ කුසලාවදානා."
                    },
                    {
                        "type": "unindented",
                        "text": "තෙනාහ සො නිම්මිතො:{1}"
                    },
                    {
                        "type": "gatha",
                        "text": "“යමාහු ධම්මං පරමන්ති එකෙ\nතමෙව හීනන්ති පනාහු අඤ්ඤෙ,\nසච්චො නු වාදො කතමො ඉමෙසං\nසබ්බෙව හිමෙ කුසලාවදානා”ති.",
                        "level": 2
                    },
                    {
                        "type": "heading",
                        "text": "13 - 10",
                        "level": 1
                    },
                    {
                        "type": "gatha",
                        "text": "සකං හි ධම්මං පරිපුණ්ණමාහු\nඅඤ්ඤස්ස ධම්මං පන හීනමාහු,\nඑවම්පි විග්ගය්හ විවාදයන්ති{2}\nසකං සකං සම්මුති{3} මාහු සච්චං.",
                        "level": 2
                    },
                    {
                        "type": "paragraph",
                        "text": "**සකං හි ධම්මං පරිපුණ්ණමාහූ**ති - සකං හි ධම්මං දිට්ඨිං පටිපදං මග්ගං එකෙ සමණබ්රාහ්මණා ඉදං සමත්තං පරිපුණ්ණං අනොමන්ති එවමාහංසු -පෙ- එවං වොහරන්තීති - සකං හි ධම්මං පරිපුණ්ණමාහු."
                    },
                    {
                        "type": "paragraph",
                        "text": "**අඤ්ඤස්ස ධම්මං පන හීනමාහූ**ති - අඤ්ඤස්ස ධම්මං දිට්ඨිං පටිපදං මග්ගං එකෙ සමණබ්රාහ්මණා හීනං එතං නිහීනං එතං ඔමකං එතං ලාමකං එතං ඡත්තකං එතං පරිත්තකං එතන්ති එවමාහංසු, එවං කථෙන්ති, එවං භණන්ති, එවං දීපයන්ති, එවං වොහරන්තීති - අඤ්ඤස්ස ධම්මං පන හීනමාහු."
                    },
                    {
                        "type": "paragraph",
                        "text": "**එවම්පි විග්ගය්හ විවාදයන්තී**ති - එවං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා විවාදයන්ති, කලහං කරොන්ති, භණ්ඩනං කරොන්ති, විග්ගහං කරොන්ති, විවාදං කරොන්ති, මෙධගං කරොන්ති ‘න ත්වං ඉමං ධම්මවිනයං ආජානාසි -පෙ- නිබ්බෙඨෙහි වා සචෙ පහොසී’ති - ‘එවම්පි විග්ගය්හ විවාදයන්ති’."
                    },
                    {
                        "type": "paragraph",
                        "text": "**සකං සකං සම්මුතිමාහු සච්ච**න්ති - ‘සස්සතො ලොකො ඉදමෙව සච්චං මොඝමඤ්ඤ’න්ති සකං සකං සම්මුතිමාහු සච්චං; ‘අසස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං, මොඝමඤ්ඤ’න්ති දිට්ඨිගතමෙතං - සකං සකං සම්මුතිමාහු සච්චං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සකං හි ධම්මං පරිපුණ්ණමාහු\nඅඤ්ඤස්ස ධම්මං පන හීනමාහු,\nඑවම්පි විග්ගය්හ විවාදයන්ති\nසකං සකං සම්මුතිමාහු සච්ච”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. භගවා - ස්යා. PTS."
                    },
                    {
                        "type": "footnote",
                        "text": "2. විවාදියන්ති - PTS."
                    },
                    {
                        "type": "footnote",
                        "text": "3. සම්මති - ස්යා ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 438,
            "pali": {
                "entries": [
                    {
                        "type": "heading",
                        "text": "13 - 11",
                        "level": 1
                    },
                    {
                        "type": "gatha",
                        "text": "පරස්ස චෙ වම්භයිතෙන හීනො\nන කොචි ධම්මෙසු විසෙසි අස්ස.\nපුථූ හි අඤ්ඤස්ස වදන්ති ධම්මං\nනිහීනතො සම්හි දළ්හං වදානා.",
                        "level": 2
                    },
                    {
                        "type": "paragraph",
                        "text": "**පරස්ස චෙ වම්භයිතෙන හීනො**ති - පරස්ස චෙ වම්භයිතකාරණා නින්දිතකාරණා ගරහිතකාරණා උපවදිතකාරණා පරො බාලො හොති හීනො නිහීනො ඔමකො ලාමකො ඡත්තකො පරිත්තොති - පරස්ස චෙ වම්භයිතෙන හීනො."
                    },
                    {
                        "type": "paragraph",
                        "text": "**න කොචි ධම්මෙසු විසෙසි අස්සා**ති - ධම්මෙසු න කොචි අග්ගො සෙට්ඨො විසිට්ඨො පාමොක්ඛො උත්තමො පවරො අස්සාති - න කොචි ධම්මෙසු විසෙසි අස්ස."
                    },
                    {
                        "type": "paragraph",
                        "text": "**පුථූ හි අඤ්ඤස්ස වදන්ති ධම්මං නිහීනතො**ති - බහුකාපි බහූනං ධම්මං වදන්ති උපවදන්ති නින්දන්ති ගරහන්ති හීනතො නිහීනතො ඔමකතො ලාමකතො ඡත්තකතො පරිත්තතො; බහුකාපි එකස්ස ධම්මං වදන්ති උපවදන්ති නින්දන්ති ගරහන්ති හීනතො නිහීනතො ඔමකතො ලාමකතො ඡත්තකතො පරිත්තතො; එකොපි බහුන්නං ධම්මං වදති උපවදති නින්දති ගරහති හීනතො නිහීනතො ඔමකතො ලාමකතො ඡත්තකතො පරිත්තතො; එකොපි එකස්ස ධම්මං වදති උපවදති නින්දති ගරහති හීනතො නිහීනතො ඔමකතො ලාමකතො ඡත්තකතො පරිත්තතොති - පුථූ හි අඤ්ඤස්ස වදන්ති ධම්මං නිහීනතො."
                    },
                    {
                        "type": "paragraph",
                        "text": "**සම්හි දළ්හං වදානා**ති - ධම්මො සකායනං, දිට්ඨි සකායනං, පටිපදා සකායනං, මග්ගො සකායනං, සකායනෙන දළ්හවාදා ථිරවාදා බලිකවාදා අවට්ඨිතවාදාති - සම්හි දළ්හං වදානා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පරස්ස චෙ වම්භයිතෙන හීනො\nන කොචි ධම්මෙසු විසෙසි අස්ස.\nපුථු හි අඤ්ඤස්ස වදන්ති ධම්මං\nනිහීනතො සම්හි දළ්හං වදානා”ති.",
                        "level": 2
                    },
                    {
                        "type": "heading",
                        "text": "13 - 12",
                        "level": 1
                    },
                    {
                        "type": "gatha",
                        "text": "සධම්මපූජා{1} ච පනා තථෙව\nයථා පසංසන්ති සකායනානි,\nසබ්බෙව වාදා{2} තථියා{3} භවෙය්යුං\nසුද්ධී හි{4} තෙසං පච්චත්තමෙව.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සද්ධම්මපූජා - සීමු. II. ධම්මෙසු පූජා - ස."
                    },
                    {
                        "type": "footnote",
                        "text": "2. සබ්බෙ පවාදා - ස්යා. PTS."
                    },
                    {
                        "type": "footnote",
                        "text": "3. තථිවා - සීමු. II. සු."
                    },
                    {
                        "type": "footnote",
                        "text": "4. සුද්ධීපි - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 440,
            "pali": {
                "entries": [
                    {
                        "type": "paragraph",
                        "text": "**සධම්මපූජා ච පනා තථෙවා**ති - කතමා සධම්මපූජා: සකං සත්ථාරං සක්කරොති ගරුකරොති මානෙති පූජෙති ‘අයං සත්ථා සබ්බඤ්ඤූ”ති අයං සධම්මපූජා. සකං ධම්මක්ඛානං - සකං ගණං - සකං දිට්ඨිං - සකං පටිපදං - සකං මග්ගං සක්කරොති ගරුකරොති මානෙති පූජෙති “අයං මග්ගො නිය්යානිකො”ති අයං සධම්මපූජා. **සධම්මපූජා ච පනා තථෙවා**ති සධම්මපූජා තථා තච්ඡා භූතා යාථාවා අවිපරීතාති - සධම්මපූජා ච පනා තථෙව."
                    },
                    {
                        "type": "paragraph",
                        "text": "**යථා පසංසන්ති සකායනානී**ති - ධම්මො සකායනං, දිට්ඨි සකායනං, පටිපදා සකායනං, මග්ගො සකායනං; සකායනානි පසංසන්ති ථොමෙන්ති කිත්තෙන්ති වණ්ණෙන්තීති - යථා පසංසන්ති සකායනානි."
                    },
                    {
                        "type": "paragraph",
                        "text": "**සබ්බෙව වාදා තථියා{1} භවෙය්යු**න්ති - සබ්බෙව වාදා තථා තච්ඡා භූතා යාථාවා අවිපරීතා භවෙය්යුන්ති - සබ්බෙව වාදා තථියා{1} භවෙය්යුං."
                    },
                    {
                        "type": "paragraph",
                        "text": "**සුද්ධී හි{2} නෙසං පච්චත්තමෙවා**ති - පච්චත්තමෙව තෙසං සමණබ්රාහ්මණානං සුද්ධි විසුද්ධි පරිසුද්ධි මුත්ති විමුත්ති පරිමුත්තීති - සුද්ධි හි{2} නෙසං පච්චත්තමෙව."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සධම්මපූජා ච පනා තථෙව\nයථා පසංසන්ති සකායනානි,\nසබ්බෙව වාදා තථියා භවෙය්යුං\nසුද්ධී හි{2} නෙසං පච්චත්තමෙවා”ති.",
                        "level": 2
                    },
                    {
                        "type": "heading",
                        "text": "13 - 13",
                        "level": 1
                    },
                    {
                        "type": "gatha",
                        "text": "න බ්රාහ්මණස්ස පරනෙය්යමත්ථි\nධම්මෙසු නිච්ඡෙය්ය සමුග්ගහීතං,\nතස්මා විවාදානි උපාතිවත්තො\nන හි සෙට්ඨතො පස්සති ධම්මමඤ්ඤං.",
                        "level": 2
                    },
                    {
                        "type": "paragraph",
                        "text": "**න බ්රාහ්මණස්ස පරනෙය්යමත්ථි**ති - ‘ නා’ති පටික්ඛෙපො; **බ්රාහ්මණො**ති සත්තන්නං ධම්මානං බාහිතත්තා බ්රාහ්මණො -පෙ- අසිතො තාදී පවුච්චතෙ ස බ්රහ්මා. **න බ්රාහ්මණස්ස පරනෙය්යමත්ථි**ති බ්රාහ්මණස්ස පරනෙය්යො නත්ථි, බ්රාහ්මණො න පරනෙය්යො, න පරප්පත්තියො, න පරප්පච්චයො, න පරපටිබද්ධගූ; ජානාති පස්සති අසම්මූළ්හො සම්පජානො පතිස්සතො. “සබ්බෙ සඞ්ඛාරා අනිච්චා”ති බ්රාහ්මණස්ස පරනෙය්යා නත්ථි. බ්රාහ්මණො න පරනෙය්යො. න පරප්පත්තියො. න පරප්පච්චයො’ න පරපටිබද්ධගූ ජානාති පස්සති අසම්මූළ්හො සම්පජානො පතිස්සතො. “සබ්බෙ සඞ්ඛාරා දුක්ඛා”ති -පෙ- යං කිඤ්චි සමුදයධම්මං සබ්බන්තං නිරොධධම්ම”න්ති බ්රාහ්මණස්ස පරනෙය්යතා නත්ථි, බ්රාහ්මණො න පරනෙය්යො, න පරප්පත්තියො, න පරප්පච්චයො; න පරපටිබද්ධගූ ජානාති පස්සති අසම්මූළ්හො සම්පජානො පතිස්සතො. - න බ්රාහ්මණස්ස පරනෙය්යමත්ථි."
                    }
                ],
                "footnotes": [
                    {
                        "type": "footnote",
                        "text": "1. තථිවා - සීමු. II."
                    },
                    {
                        "type": "footnote",
                        "text": "2. සුද්ධීපි - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 442,
            "pali": {
                "entries": [
                    {
                        "type": "paragraph",
                        "text": "**ධම්මෙසු නිච්ඡෙය්ය සමුග්ගහීත**න්ති - ‘ධම්මෙසූ’ති ද්වාසට්ඨි දිට්ඨිගතෙසු; **නිච්ඡෙය්යා**ති නිච්ඡිනිත්වා විනිච්ඡිනිත්වා විචිනිත්වා පවිචිනිත්වා තුලයිත්වා තීරයිත්වා විභාවයිත්වා විභූතං කත්වා ඔධිගාහො බිලග්ගාහො වරග්ගාහො කොට්ඨාසග්ගාහො උච්චයග්ගාහො සමුච්චයග්ගාහො, ඉදං සච්චං තථං තච්ඡා භූතං යාථාවං අවිපරීතන්ති ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං නත්ථි න සංවිජ්ජති නූපලබ්භති පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪන්ති - ධම්මෙසු නිච්ඡෙය්ය සමුග්ගහීතං."
                    },
                    {
                        "type": "paragraph",
                        "text": "**තස්මා විවාදානි උපාතිවත්තො**ති - ‘තස්මා’ති තස්මා තංකාරණා තංහෙතු තප්පච්චයා තන්නිදානා දිට්ඨිකලහානි දිට්ඨිභණ්ඩනානි දිට්ඨිවිග්ගහානි දිට්ඨිවිවාදානි දිට්ඨිමෙධගානි උපාතිවත්තො අතික්කන්තො සමතික්කන්තො වීතිවත්තොති - තස්මා විවාදානි උපාතිවත්තො."
                    },
                    {
                        "type": "paragraph",
                        "text": "**න හි සෙට්ඨතො පස්සති ධම්මමඤ්ඤ**න්ති - අඤ්ඤං සත්ථාරං ධම්මක්ඛානං ගණං දිට්ඨිං පටිපදං අඤ්ඤත්ර; සතිපට්ඨානෙහි අඤ්ඤත්ර; සම්මප්පධානෙහි අඤ්ඤත්ර; ඉද්ධිපාදෙහි අඤ්ඤත්ර ඉන්ද්රියෙහි අඤ්ඤත්ර බලෙහි අඤ්ඤත්ර බොජ්ඣඞ්ගෙහි අඤ්ඤත්ර අරියා අට්ඨඞ්ගිකා මග්ගා අග්ගං සෙට්ඨං විසෙට්ඨං පාමොක්ඛං උත්තමං පවරං ධම්මං න පස්සති න දක්ඛති න ඔලොකෙති න නිජ්ඣායති න උපපරික්ඛතීති න හි සෙට්ඨතො පස්සති ධම්මමඤ්ඤං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න බ්රාහ්මණස්ස පරනෙය්යමත්ථි\nධම්මෙසු නිච්ඡෙය්ය සමුග්ගහීතං,\nතස්මා විවාදානි උපාතිවත්තො\nන හි සෙට්ඨතො පස්සති ධම්මමඤ්ඤ”න්ති.",
                        "level": 2
                    },
                    {
                        "type": "heading",
                        "text": "13 - 14",
                        "level": 1
                    },
                    {
                        "type": "gatha",
                        "text": "ජානාමි පස්සාමි තථෙව එතං\nදිට්ඨියා එකෙ පච්චෙන්ති සුද්ධිං,\nඅදක්ඛි{1} චෙ කිං හි තුමස්ස තෙන\nඅතිසිත්වා අඤ්ඤෙන වදන්ති සුද්ධිං.",
                        "level": 2
                    },
                    {
                        "type": "paragraph",
                        "text": "**ජානාමි පස්සාමි තථෙව එත**න්ති - “ජානාමී”ති පරචිත්තවිජානනඤාණෙන ජානාමි; පුබ්බෙනිවාසානුස්සතිඤාණෙන වා ජානාමි; **පස්සාමී**ති මංසචක්ඛුනා වා පස්සාමි; දිබ්බෙන චක්ඛුනා වා පස්සාමි; **තථෙව එත**න්ති එතං තච්ඡං භූතං යාථාවං අවිපරීතන්ති - ජානාමි පස්සාමි තථෙව එතං."
                    }
                ],
                "footnotes": [
                    {
                        "type": "footnote",
                        "text": "1. දක්ඛිති - සු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 444,
            "pali": {
                "entries": [
                    {
                        "type": "paragraph",
                        "text": "**දිට්ඨියා එකෙ පච්චෙන්ති සුද්ධි**න්ති - දිට්ඨියා එකෙ සමණබ්රාහ්මණා සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්ති සස්සතො ලොකො ඉදමෙව සච්චං මොඝමඤ්ඤන්ති දිට්ඨියා එකෙ සමණබ්රාහ්මණා සුද්ධිං විසුද්ධිං පරිසුද්ධිං මුත්තිං වි මුත්තිං පරිමුත්තිං පච්චෙන්ති; අසස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං, මොඝමඤ්ඤ’න්ති - දිට්ඨියා එකෙ සමණබ්රාහ්මණා සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං පච්චෙන්තීති - දිට්ඨියා එකෙ පච්චෙන්ති සුද්ධිං."
                    },
                    {
                        "type": "paragraph",
                        "text": "**අදක්ඛි{1} චෙ කිං හි තුමස්ස තෙනා**ති - “අදක්ඛී’ති පරචිත්තවිජානනඤාණෙන වා අදක්ඛි, පුබ්බෙනිවාසානුස්සතිඤාණෙන වා අදක්ඛි; මංසචක්ඛුනා ව අදක්ඛි; දිබ්බෙන චක්ඛුනා වා අදක්ඛීති - අදක්ඛි චෙ; **කිං හි තුමස්ස තෙනා**ති - තස්ස තෙන දස්සනෙන කිං කතං? න දුක්ඛපරිඤ්ඤා අත්ථි; න සමුදයස්ස පහානං අත්ථි; න මග්ගභාවනා අත්ථි; න රාගස්ස සමුච්ඡෙදප්පහානං අත්ථි; න දොසස්ස සමුච්ඡෙදප්පහානං අත්ථි; න මොහස්ස සමුච්ඡෙදප්පහානං අත්ථි; න කිලෙසානං සමුච්ඡෙදප්පහානං අත්ථි; න සංසාරවට්ටස්ස උපච්ඡෙදො අත්ථිති - අදක්ඛි{1} චෙ කිං හි තුමස්ස තෙන."
                    },
                    {
                        "type": "paragraph",
                        "text": "**අතිසීත්වා අඤ්ඤෙන දෙන්ති සුද්ධි**න්ති - තෙ තිත්ථියා සුද්ධිමග්ගං විසුද්ධිමග්ගං පරිසුද්ධිමග්ගං වොදාතමග්ගං පරියොදාතමග්ගං අතික්කමිත්වා සමතික්කමිත්වා වීතිවත්තිත්වා අඤ්ඤත්ර සතිපට්ඨානෙහි අඤ්ඤත්ර සම්මප්පධානෙහි අඤ්ඤත්ර ඉද්ධිපාදෙහි අඤ්ඤත්ර ඉන්ද්රියෙහි අඤ්ඤත්ර බලෙහි අඤ්ඤත්ර බොජ්ඣඞ්ගෙහි අඤ්ඤත්ර අරියා අට්ඨඞ්ගිකා මග්ගා සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්තීති, එවම්පි, අතිසිත්වා අඤ්ඤෙන වදන්ති සුද්ධිං. අථවා බුද්ධා ච බුද්ධසාවකා ච පච්චෙකබුද්ධා ච තෙසං තිත්ථියානං අසුද්ධිමග්ගං අවිසුද්ධිමග්ගං අපරිසුද්ධිමග්ගං අවොදාතමග්ගං අපරියොදාතමග්ගං අතික්කමිත්වා සමතික්කමිත්වා වීතිවත්තිත්වා චතූහි සතිපට්ඨානෙහි චතූහි සම්මප්පධානෙහි චතූහි ඉද්ධිපාදෙහි පඤ්චහි ඉන්ද්රියෙහි පඤ්චහි බලෙහි සත්තහි බොජ්ඣඞ්ගෙහි අරියෙන අට්ඨඞ්ගිකෙන මග්ගෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්තීති එවම්පි - අතිසිත්වා අඤ්ඤෙන වදන්ති සුද්ධිං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "”ජානාමි පස්සාමි තථෙව එතං\nදිට්ඨියා එකෙ පච්චෙන්ති සුද්ධිං,\nඅදක්ඛි චෙ කිං හි තුමස්ස තෙන\nඅතිසිත්වා අඤ්ඤෙන වදන්ති සුද්ධි”න්ති.",
                        "level": 2
                    },
                    {
                        "type": "heading",
                        "text": "13 - 15",
                        "level": 1
                    },
                    {
                        "type": "gatha",
                        "text": "පස්සං නරො දක්ඛති{1} නාමරූපං\nදිස්වාන වා ඤස්සති{2} තානිමෙව,\nකාමං බහුං පස්සතු අප්පකං වා\nන හි තෙන සුද්ධිං කුසලා වදන්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. දක්ඛිති - සු."
                    },
                    {
                        "type": "footnote",
                        "text": "2. වාඤ්ඤස්සති - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 446,
            "pali": {
                "entries": [
                    {
                        "type": "paragraph",
                        "text": "**පස්සං නරො දක්ඛති නාමරූප**න්ති - පස්සං නරො, පරචිත්තවිජානනඤාණෙන වා පස්සන්තො පුබ්බෙනිවාසානුස්සතිඤාණෙන වා පස්සන්තො මංසචක්ඛුනා වා පස්සන්තො දිබ්බෙන චක්ඛුනා වා පස්සන්තො නාමරූපං යෙව දක්ඛති නිච්චතො සුඛතො අත්තතො; න තෙසං ධම්මානං සමුදයං වා අත්ථඞ්ගමං වා අස්සාදං වා ආදීනවං වා නිස්සරණං වා දක්ඛතීති - පස්සං නරො දක්ඛති නාමරූපං."
                    },
                    {
                        "type": "paragraph",
                        "text": "**දිස්වාන වා ඤස්සති තානිමෙවා**ති - ‘දිස්වා’ති පරචිත්තඤාණෙන වා දිස්වා පුබ්බෙනිවාසානුස්සතිඤාණෙන වා දිස්වා මංසචක්ඛුනා වා දිස්වා දිබ්බෙන චක්ඛුනා වා දිස්වා නාමරූපංයෙව දිස්වා ඤස්සති නිච්චතො සුඛතො අත්තනො; න තෙසං ධම්මානං සමුදයං වා අත්ථඞ්ගමං වා අස්සාදං වා ආදීනවං වා නිස්සරණං වා ඤස්සතීති - දිස්වාන වා ඤස්සති තානිමෙව."
                    },
                    {
                        "type": "paragraph",
                        "text": "**කාමං බහුං පස්සතු අප්පකං වා**ති - කාමං බහුකං වා පස්සන්තො නාමරූපං අප්පකං වා නිච්චතො සුඛතො අත්තතොති - කාමං බහුං පස්සතු අප්පකං වා."
                    },
                    {
                        "type": "paragraph",
                        "text": "**න හි තෙන සුද්ධිං කුසලා වදන්තී**ති - ‘කුසලා’ති යෙ තෙ ඛන්ධකුසලා ධාතුකුසලා ආයතනකුසලා පටිච්චසමුප්පාදකුසලා සතිපට්ඨානකුසලා සම්මප්පධානකුසලා ඉද්ධිපාදකුසලා ඉන්ද්රියකුසලා බලකුසලා බොජ්ඣඞ්ගකුසලා මග්ගකුසලා ඵලකුසලා නිබ්බානකුසලා පරචිත්තඤාණෙන වා පුබ්බෙනිවාසානුස්සතිඤාණෙන වා මංසචක්ඛුනා වා දිබ්බෙන චක්ඛුනා වා නාමරූපදස්සනෙන සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං න වදන්ති, න කථෙන්ති, න භණන්ති, න දීපයන්ති, න වොහරන්තීති න හි තෙන සුද්ධිං කුසලා වදන්ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පස්සං නරො දක්ඛති නාමරූපං\nදිස්වාන වා ඤස්සති තානිමෙව.\nකාමං බහුං පස්සතු අප්පකං වා\nන හි තෙන සුද්ධි කුසලා වදන්තී”ති",
                        "level": 2
                    },
                    {
                        "type": "heading",
                        "text": "13 - 16",
                        "level": 1
                    },
                    {
                        "type": "gatha",
                        "text": "“නිවිස්සවාදී න හි සුබ්බිනායො\nපකප්පිතං දිට්ඨි පුරෙක්ඛරානො,\nයං නිස්සිතො තත්ථ සුභංවදානො\nසුද්ධිංවදො තත්ථ තථද්දසා සො.",
                        "level": 2
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 448,
            "pali": {
                "entries": [
                    {
                        "type": "paragraph",
                        "text": "**නිවිස්සවාදී න හි සුබ්බිනායො**ති - ‘සස්සතො ලොකො ඉදමෙව සච්චං මොඝමඤ්ඤ’න්ති නිවිස්සවාදී, අසස්සතො ලොකො ‘සස්සතො ලොකො -පෙ- නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤන්ති - නිවිස්සවාදී; **න හි සුබ්බිනායො**ති නිවිස්සවාදී දුබ්බිනයො දුප්පඤ්ඤාපියො{1} දුන්නිජ්ඣාපියො දුප්පෙක්ඛාපියො දුප්පසාදියොති - නිවිස්සවාදී න හි සුබ්බිනායො."
                    },
                    {
                        "type": "paragraph",
                        "text": "**පකප්පිතං දිට්ඨි පුරෙක්ඛරානො**ති - කප්පිතං පකප්පිතං අභිසඞ්ඛතං සණ්ඨපිතං දිට්ඨිං පුරක්ඛතං කත්වා. චරති, දිට්ඨිධජො දිට්ඨිකෙතු දිට්ඨාධිපතෙය්යො දිට්ඨියා පරිවාරිතො චරතීති - පකප්පිතං දිට්ඨි පුරෙක්ඛරානො."
                    },
                    {
                        "type": "paragraph",
                        "text": "**යං නිස්සිතො තත්ථ සුභංවදානො**ති - ‘යං නිස්සිතො’ති යං සත්ථාරං ධම්මක්ඛානං ගණං දිට්ඨිං පටිපදං මග්ගං නිස්සිතො සන්නිස්සිතො අල්ලීනො උපගතො අජ්ඣෙසිතො අධිමුත්තොති යං නිස්සිතො; **තත්ථා**ති සකාය දිට්ඨියා සකාය ඛන්තියා සකාය රුචියා සකාය ලද්ධියා; **සුභංවදානො**ති සුභවාදො සොභනවාදො පණ්ඩිතවාදො ථිරවාදො ඤායවාදො හෙතුවාදො ලක්ඛණවාදො කාරණවාදො ඨානවාදො සකාය ලද්ධියාති - යං නිස්සිතො තත්ථ සුභංවදානො."
                    },
                    {
                        "type": "paragraph",
                        "text": "**සුද්ධිංවදො තත්ථ තථද්දසා සො**ති - සුද්ධිවාදො විසුද්ධිවාදො පරිසුද්ධිවාදො පරියොදාතවාදො, අථවා සුද්ධිදස්සනො විසුද්ධිදස්සනො පරිසුද්ධිදස්සනො වොදාතදස්සනො පරියොදාතදස්සනොති සුද්ධිංවදො; **තත්ථා**ති සකාය දිට්ඨියා සකාය ඛන්තියා සකාය රුචියා සකාය ලද්ධියා තථං තච්ඡං භූතං යාථාවං අවිපරීතන්ති අද්දස අදක්ඛි අපස්සි පටිවිජ්ඣීති - සුද්ධිංවදො තත්ථ තථද්දසා සො."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නිවිස්සවාදී න හි සුබ්බිනායො\nපකප්පිතං දිට්ඨිපුරෙක්ඛරානො,\nයං නිස්සිතො තත්ථ සුභංවදානො\nසුද්ධිංවදො තත්ථ තථද්දසා සො”ති.",
                        "level": 2
                    },
                    {
                        "type": "heading",
                        "text": "13 - 17",
                        "level": 1
                    },
                    {
                        "type": "gatha",
                        "text": "න බ්රාහ්මණො කප්පමුපෙති සඞ්ඛං\nන දිට්ඨිසාරී නපි ඤාණබන්ධු,\nඤත්වා ච සො සම්මුතියො පුථුජ්ජා\nඋපෙක්ඛති උග්ගණ්හන්ති මඤ්ඤෙ.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. දුප්පඤ්ඤාපයො - මඡසං - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 450,
            "pali": {
                "entries": [
                    {
                        "type": "paragraph",
                        "text": "**න බ්රාහ්මණො කප්පමුපෙති සඞ්ඛ**න්ති - ‘නා’ති පටික්ඛෙපො; **බ්රාහ්මණො**ති සත්තන්නං ධම්මානං බාහිතත්තා බ්රාහ්මණො -පෙ- අසිතො තාදී පවුච්චතෙ ස බ්රහ්මා; **කප්පා**ති ද්වෙ කප්පා: තණ්හාකප්පො ච දිට්ඨිකප්පො ච -පෙ- අයං තණ්හාකප්පො -පෙ- අයං දිට්ඨිකප්පො; **සඞ්ඛා** වුච්චති ඤාණං, යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි; **න බ්රාහ්මණො කප්පමුපෙති සඞ්ඛ**න්ති බ්රාහ්මණො සඞ්ඛාය ජානිත්වා තුලයිත්වා තීරයිත්වා විභාවයිත්වා විභූතං කත්වා ‘සබ්බෙ සඞ්ඛාරා අනිච්චාති, සබ්බෙ සඞ්ඛාරා දුක්ඛාති -පෙ- යං කිඤ්චි සමුදයධම්මං සබ්බං තං නිරොධධම්ම’න්ති සඞ්ඛාය ජානිත්වා තුලයිත්වා තීරයිත්වා විභාවයිත්වා විභූතං කත්වා තණ්හාකප්පං වා දිට්ඨිකප්පං වා නෙති, න උපෙති, න උපගච්ඡති, න ගණ්හාති, න පරාමසති, නාභිනිවිසතීති - න බ්රාහ්මණො කප්පමුපෙති සඞ්ඛං."
                    },
                    {
                        "type": "paragraph",
                        "text": "**න දිට්ඨිසාරී නපි ඤාණබන්ධූ**ති - තස්ස ද්වාසට්ඨි දිට්ඨිගතානි පහීනානි සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි; සො දිට්ඨියා න යායති න නිය්යති න වුය්හති න සංහරිය්යති; නපි තං දිට්ඨිගතං සාරතො පච්චෙති, න පච්චාගච්ඡතීති ‘න දිට්ඨිසාරී;’ **නපි ඤාණබන්ධූ**ති අට්ඨසමාපත්ති ඤාණෙන වා පඤ්චාභිඤ්ඤාඤාණෙන වා මිච්ඡාඤාණෙන වා තණ්හාබන්ධං වා දිට්ඨිබන්ධං වා න කරොති න ජනෙති න සඤ්ජනෙති න නිබ්බත්තෙති නාභිනිබ්බත්තෙතීති - න දිට්ඨිසාරී නපි ඤාණබන්ධු."
                    },
                    {
                        "type": "paragraph",
                        "text": "**ඤත්වා ච සො සම්මුතියො පුථුජ්ජා**ති - ‘ඤත්වා’ති ඤත්වා ජානිත්වා **තුලයිත්වා** තීරයිත්වා විභාවයිත්වා විභූතං කත්වා: ‘සබ්බෙ සඞ්ඛාරා අනිච්චාති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා: ‘සබ්බෙ සඞ්ඛාරා දුක්ඛාති -පෙ- යං කිඤ්චි සමුදයධම්මං සබ්බං තං නිරොධධම්ම’න්ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා ති - ඤත්වා ච සො; **සම්මුතියො** වුච්චන්ති ද්වාසට්ඨි දිට්ඨිගතානි දිට්ඨිසම්මුතියො; **පුථුජ්ජා**ති පුථුජ්ජනෙහි ජනිතා වා තා සම්මුතියොති පුථුජ්ජා, පුථු නානාජනෙහි ජනිතා වා තා සම්මුතියොති පුථුජ්ජාති - ඤත්වා ව සො සම්මුතියො පුථුජ්ජා."
                    },
                    {
                        "type": "paragraph",
                        "text": "**උපෙක්ඛතී උග්ගණ්හන්ති මඤ්ඤෙ**ති - අඤ්ඤෙ තණ්හාවසෙන දිට්ඨිවසෙන ගණ්හන්ති පරාමසන්ති අභිනිවිසන්ති, අරහා උපෙක්ඛති, න ගණ්හාති න පරාමසති, නාභිනිවිසතීති - උපෙක්ඛෙතී උග්ගණ්හන්ති මඤ්ඤෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න බ්රාහ්මණො කප්පමුපෙති සඞ්ඛං\nන දිට්ඨිසාරී නපි ඤාණබන්ධු,\nඤත්වා ච සො සම්මුතියො පුථුජ්ජා\nඋපෙක්ඛතී උග්ගණ්හන්ති මඤ්ඤෙ”ති.",
                        "level": 2
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 452,
            "pali": {
                "entries": [
                    {
                        "type": "heading",
                        "text": "13 - 18",
                        "level": 1
                    },
                    {
                        "type": "gatha",
                        "text": "විසජ්ජ ගන්ථානි මුනීධ ලොකෙ\nවිවාදජාතෙසු න වග්ගසාරී,\nසන්තො අසන්තෙසු උපෙක්ඛකො සො\nඅනුග්ගහො උග්ගණ්හන්ති මඤ්ඤෙ.",
                        "level": 2
                    },
                    {
                        "type": "paragraph",
                        "text": "**විසජ්ජ ගන්ථානි මුනීධ ලොකෙ**ති - ‘ගන්ථා’ති චත්තාරො ගන්ථා: අභිජ්ඣා කායගන්ථො, බ්යාපාදො කායගන්ථො, සීලබ්බතපරාමාසො කායගන්ථො, ඉදංසච්චාභිනිවෙසො කායගන්ථො, අත්තනො දිට්ඨියා රාගො අභිජ්ඣා කායගන්ථො, පරවාදෙසු ආඝාතො අප්පච්චයො බ්යාපාදො කායගන්ථො, අත්තනො සීලං වා වතං වා සීලබ්බතං වා පරාමසති සීලබ්බතපරාමාසො කායගන්ථො, අත්තනො දිට්ඨි ඉදංසච්චාභිනිවෙසො කායගන්ථො, **විසජ්ජා**ති ගන්ථෙ වොස්සජිත්වා වා විසජ්ජ; අථවා ගන්ථෙ ගථිතෙ ගන්ථිතෙ බද්ධෙ{1} විබද්ධෙ{1} ආබද්ධෙ{1} ලග්ගෙ ලග්ගිතෙ පළිබුද්ධෙ බන්ධනෙ ඵොටයිත්වා වා විසජ්ජ; යථා වය්හං වා රථං වා සකටං වා සන්දමානිකං වා සජ්ජං විසජ්ජං කරොන්ති විකොපෙන්ති, එවමෙවං ගන්ථෙ වොස්සජ්ජිත්වා වා විසජ්ජ; අථවා ගන්ථෙ ගථිතෙ ගන්ථිතෙ බද්ධෙ විබද්ධෙ ආබද්ධෙ ලග්ගෙ ලග්ගිතෙ පළිබුද්ධෙ{2} බන්ධනෙ ඵොටයිත්වා වා විසජ්ජ; **මුනී**ති මොනං වුච්චති ඤාණං -පෙ- සඞ්ගජාලමතිච්ච සො මුනී; **ඉධා**ති ඉමිස්සා දිට්ඨියා, -පෙ- ඉමස්මිං මනුස්සලොකෙති - විසජ්ජ ගන්ථාති මුනීධ ලොකෙ."
                    },
                    {
                        "type": "paragraph",
                        "text": "**විවාදජාතෙසු න වග්ගසාරී**ති - විවාදෙ ජාතෙ සඤ්ජාතෙ නිබ්බත්තෙ අභිනිබ්බත්තෙ පාතුභූතෙ{3} ඡන්දගතිං ගච්ඡන්තෙසු දොසාගතිං ගච්ඡන්තෙසු භයාගතිං ගච්ඡන්තෙසු මොහාගතිං ගච්ඡන්තෙසු න ඡන්දාගතිං ගච්ඡති, න දොසාගතිං ගච්ඡති, න භයාගතිං ගච්ඡති, න මොහාගතිං ගච්ඡති, න රාගවසෙන ගච්ඡති, න දොසවසෙන ගච්ඡති, න මොහවසෙන ගච්ඡති, න මානවසෙන ගච්ඡති, න දිට්ඨිවසෙන ගච්ඡති, න උද්ධච්චවසෙන ගච්ඡති, න විචිකිච්ඡාවසෙන ගච්ඡති, න අනුසයවසෙන ගච්ඡති, න වග්ගෙහි ධම්මෙහි යායති නීයති වුය්හති සංහරීයතීති - විවාදජාතෙසු න වග්ගසාරී."
                    },
                    {
                        "type": "paragraph",
                        "text": "**සන්තො අසන්තෙසු උපෙක්ඛකො සො**ති - ‘සන්තො’ති රාගස්ස සන්තත්තා සන්තො; දොසස්ස සන්තත්තා සන්තො, මොහස්ස සන්තත්තා සන්තො -පෙ- සබ්බාකුසලාභිසංඛාරානං සන්තත්තා සමිතත්තා වූපසමිතත්තා විජ්ඣාතත්තා නිබ්බුතත්තා විගතත්තා පටිප්පස්සද්ධත්තා සන්තො උපසන්තො වූපසන්තො නිබ්බුතො පටිප්පස්සද්ධොති - සන්තො; **අසන්තෙසූ**ති අසන්තෙසු අනුපසන්තෙසු අවුපසන්තෙසු අනිබ්බුතෙසු අප්පටිප්පස්සද්ධෙසූති - සන්තො අසන්තෙසු; **උපෙක්ඛකො සො**ති අරහා ඡළඞ්ගුපෙක්ඛාය සමන්නාගතො: චක්ඛුනා රූපං දිස්වා නෙව සුමනො හොති, න දුම්මනො, උපෙක්ඛකො විහරති සතො සම්පජානො, සොතෙන සද්දං සුත්වා -පෙ- කාලං කඞ්ඛති භාවිතත්තො{4} සුදන්තොති - සන්තො අසන්තෙසු උපෙක්ඛකො සො."
                    }
                ],
                "footnotes": [
                    {
                        "type": "footnote",
                        "text": "1. බන්ධෙ - මඡසං. PTS."
                    },
                    {
                        "type": "footnote",
                        "text": "2. පලිබුද්ධෙ - සීමු. II."
                    },
                    {
                        "type": "footnote",
                        "text": "3. විවාදජාතෙසු පාතුභූතෙසු - ස්යා. PTS."
                    },
                    {
                        "type": "footnote",
                        "text": "4. භාවිතො - සීමු. II. මනුප. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 454,
            "pali": {
                "entries": [
                    {
                        "type": "paragraph",
                        "text": "**අනුග්ගහො උග්ගණ්හන්ති මඤ්ඤෙ**ති - අඤ්ඤෙ තණ්හාවසෙන දිට්ඨිවසෙන ගණ්හන්ති{1} පරාමසන්ති අභිනිවිසන්ති, අරහා උපෙක්ඛති න ගණ්හාති න පරාමසති නාභිනිවිසතීති - අනුග්ගහො උග්ගණ්හන්ති මඤ්ඤෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“විසජ්ජ ගන්ථානි මුනීධ ලොකෙ\nවිවාදජාතෙසු න වග්ගසාරී,\nසන්තො අසන්තෙසු උපෙක්ඛකො සො\nඅනුග්ගහො උග්ගණ්හන්ති මඤ්ඤෙ”ති",
                        "level": 2
                    },
                    {
                        "type": "heading",
                        "text": "13 - 19",
                        "level": 1
                    },
                    {
                        "type": "gatha",
                        "text": "පුබ්බාසවෙ හිත්වා නවෙ අකුබ්බං\nන ඡන්දගූ නොපි නිවිස්සවාදී,\nස විප්පමුත්තො දිට්ඨිගතෙහි ධීරො\nන ලිප්පති{2} ලොකෙ අනත්තගරහී.",
                        "level": 2
                    },
                    {
                        "type": "paragraph",
                        "text": "**පුබ්බාසවෙ හිත්වා නවෙ අකුබ්බ**න්ති - පුබ්බාසවා වුච්චන්ති අතීතා රූපවෙදනාසඤ්ඤාසඞ්ඛාරවිඤ්ඤාණා, අතීතෙ සඞ්ඛාරෙ ආරබ්භ යෙ කිලෙසා උපජ්ජෙය්යුං, තෙ කිලෙසෙ හිත්වා චජිත්වා පරිච්චජිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වාති - පුබ්බාසවෙ භිත්වා; **නවෙ අකුබ්බන්ති** ‘නවා” වුච්චන්ති පච්චුප්පන්නා රූපවෙදනාසඤ්ඤාසඞ්ඛාරවිඤ්ඤාණා, පච්චුප්පන්නෙ සඞ්ඛාරෙ ආරබ්භ ඡන්දං අකුබ්බමානො පෙමං අකුබ්බමානො රාගං අකුබ්බමානො අජනයමානො අසඤ්ජනයමානො අනිබ්බත්තයමානො අනභිනිබ්බත්තයමානොති - පුබ්බාසවෙ හිත්වා නවෙ අකුබ්බං."
                    },
                    {
                        "type": "paragraph",
                        "text": "**න ඡන්දගූ නොපි නිවිස්සවාදී**ති - න ඡන්දාගතිං ගච්ඡති, න දොසාගතිං ගච්ඡති, න භයාගතිං ගච්ඡති, න මොහාගතිං ගච්ඡති, න රාගවසෙන ගච්ඡති, න දොසවසෙන ගච්ඡති, න මොහවසෙන ගච්ඡති, න මානවසෙන ගච්ඡති, න දිට්ඨිවසෙන ගච්ඡති, න උද්ධච්චවසෙන ගච්ඡති, න විචිකිච්ඡාවසෙන ගච්ඡති, න අනුසයවසෙන ගච්ඡති, න වග්ගෙහි ධම්මෙහි යායති නිය්යති වුය්හති න සංහරිය්යතීති - න ඡන්දගූ; **නොපි නිවිස්සවාදී**ති ‘සස්සතො ලොකො ඉදමෙව සච්චං මොඝමඤ්ඤ’න්ති න නිවිස්සවාදී -පෙ- නෙව හොති න න හොති තථාගතො පරම්මරණා, ඉදමෙව සච්චං මොඝමඤ්ඤන්ති න නිවිස්සවාදීති - න ඡන්දගූ නොපි නිවිස්සවාදී,"
                    },
                    {
                        "type": "paragraph",
                        "text": "**ස විප්පමුත්තො දිට්ඨිගතෙහි ධීරො**ති - තස්ස ද්වාසට්ඨිදිට්ඨිගතානි පහීනානි සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි; සො දිට්ඨිගතෙහි විප්පමුත්තො විසඤ්ඤුත්තො විමරියාදීකතෙන චෙතසා විහරති; **ධීරො**ති ධීරො පණ්ඩිතො පඤ්ඤවා බුද්ධිමා ඤාණී විභාවී මෙධාවීති - ස විප්පමුත්තො දිට්ඨිගතෙහි ධීරො."
                    }
                ],
                "footnotes": [
                    {
                        "type": "footnote",
                        "text": "1. ගණ්හන්තෙ - සීමු. II."
                    },
                    {
                        "type": "footnote",
                        "text": "2. ලිම්පති සීමු. II. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 456,
            "pali": {
                "entries": [
                    {
                        "type": "paragraph",
                        "text": "**න ලිප්පති{1} ලොකෙ අනත්තගරහී**ති - ‘ලෙපා’ති ද්වෙ ලෙපා: තණ්හාලෙපො ච දිට්ඨිලෙපො ච. -පෙ- අයං තණ්හාලෙපො. -පෙ- අයං දිට්ඨිලෙපො. තස්ස තණ්හා ලෙපො පහීනො දිට්ඨිලෙපො පටිනිස්සට්ඨො; තණ්හාලෙපස්ස පහීනත්තා දිට්ඨිලෙපස්ස පටිනිස්සට්ඨත්තා අනුපලිත්තො අපායලොකෙ න ලිප්පති; මනුස්සලොකෙ න ලිප්පති; දෙවලොකෙ න ලිප්පති; ඛන්ධලොකෙ න ලිප්පති; ධාතුලොකෙ න ලිප්පති; ආයතනලොකෙ න ලිප්පති; න සංලිප්පති, න උපලිප්පති, අලිත්තො අසංලිත්තො අනුපලිත්තො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති - න ලිප්පති ලොකෙ, **අනත්තගරහී**ති ද්වීහි කාරණෙහි අත්තානං ගරහති: කතත්තා ච අකතත්තා ච. කථං කතත්තා ච අකතත්තා ච අත්තානං ගරහති? කතං මෙ කායදුච්චරිතං අකතං මෙ කායසුචරිතන්ති අත්තානං ගරහති. කතං මෙ වචීදුච්චරිතං කතං මෙ මනොදුච්චරිතං - කතො මෙ පාණාතිපාතො -පෙ- කතා මෙ මිච්ඡාදිට්ඨි, අකතා මෙ සම්මාදිට්ඨීති අත්තානං ගරහති. එවං කතත්තා ච අකතත්තා ච අත්තානං ගරහති. අථවා සීලෙසුම්හි න පරිපූරකාරීති අත්තානං ගරහති. ඉන්ද්රියෙසුම්හි අගුත්තද්වාරොති - භොජනෙම්හි අමත්තඤ්ඤූති ජාගරියම්හි අනනුයුත්තොති - න සතිසම්පජඤ්ඤෙනම්හි සමන්නාගතොති - අභාවිතා මෙ චත්තාරො සතිපට්ඨානාති - අභාවිතා මෙ චත්තාරො සම්මප්පධානාති - අභාවිතා මෙ චත්තාරො ඉද්ධිපාදාති - අභාවිතානි මෙ පඤ්චින්ද්රියානීති - අභාවිතානි මෙ පඤ්ච බලානීති - අභාවිතා මෙ සත්ත බොජ්ඣඞ්ගාති - අභාවිතො මෙ අරියො අට්ඨඞ්ගිකො මග්ගොති - දුක්ඛං මෙ අපරිඤ්ඤාතන්ති - දුක්ඛසමුදයො මෙ අප්පහීනොති - මග්ගො මෙ අභාවිතොති - නිරොධො මෙ අසච්ඡිකතොති අත්තානං ගරහති එවං කතත්තා ච අකතත්තා ච අත්තානං ගරහති. එවං අත්තගරහී කතං{2} කම්මං අකුබ්බමානො අජනයමානො අසඤ්ජනයමානො අනිබ්බත්තයමානො අනභිනිබ්බත්තයමානො අනත්තගරහීති - න ලිප්පති{1} ලොකෙ අනත්තගරහී."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පුබ්බාසවෙ හිත්වා නවෙ අකුබ්බං\nන ඡන්දගූ නොපි නිවිස්සවාදී,\nස විප්පමුත්තො දිට්ඨිගතෙහි ධීරො\nන ලිප්පති{1} ලොකෙ අනත්තගරහී”ති.",
                        "level": 2
                    },
                    {
                        "type": "heading",
                        "text": "13 - 20",
                        "level": 1
                    },
                    {
                        "type": "gatha",
                        "text": "ස සබ්බධම්මෙසු විසෙනිභූතො\nයං කිඤ්චි දිට්ඨං ව සුතං මුතං වා,\nස පන්නභාරො මුනි විප්පමුත්තො\nන කප්පියො නූපරතො න පත්ථියො (ඉති භගවා.)",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ලිම්පති - සීමු. II. PTS."
                    },
                    {
                        "type": "footnote",
                        "text": "2. අත්තගරහී තයිදං - සීමු. II. PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 458,
            "pali": {
                "entries": [
                    {
                        "type": "paragraph",
                        "text": "**ස සබ්බධම්මෙසු විසෙනිභූතො යං කිඤ්චි දිට්ඨං ව සුතං මුතං වා**ති - සෙනා වුච්චති මාරසෙනා, කායදුච්චරිතං මාරසෙනා, වචීදුච්චරිතං මාරසෙනා, මනොදුච්චරිතං මාරසෙනා, රාගො දොසො මොහො කොධො උපනාහො මක්ඛො පළාසො ඉස්සා මච්ඡරියං මායා සාඨෙය්යං ථම්භො සාරම්භො මානො අතිමානො මදො පමාදො සබ්බෙ කිලෙසා සබ්බෙ දුච්චරිතා සබ්බෙ දරථා සබ්බෙ පරිළාහා සබ්බෙ සන්තාපා සබ්බාකුසලාභිසඞ්ඛාරා මාරසෙනා."
                    },
                    {
                        "type": "unindented",
                        "text": "වුත්තං හෙතං භගවතා:"
                    },
                    {
                        "type": "gatha",
                        "text": "1. “කාමා තෙ පඨමා සෙනා දුතියාඅරති{1} වුච්චති,\nතතියා ඛුප්පිපාසා තෙ චතුත්ථි තණ්හා පවුච්චති.",
                        "level": 1
                    },
                    {
                        "type": "gatha",
                        "text": "2. පඤ්චමී{2} ථිනමිද්ධං තෙ ඡට්ඨා භිරූ පවුච්චති,\nසත්තමී විචිකිච්ඡා තෙ මක්ඛො ථම්භො තෙ අට්ඨමා.{3}",
                        "level": 1
                    },
                    {
                        "type": "gatha",
                        "text": "3. ලාභො සිලොකො සක්කාරො මිච්ඡාලද්ධො ච යො යසො,\nයො චත්තානං සමුක්කංසෙ පරෙ ච අවජානති.",
                        "level": 1
                    },
                    {
                        "type": "gatha",
                        "text": "4. එසා නමුචි තෙ සෙනා කණ්හස්සාභිප්පහාරිණී,\nන නං අසූරො ජිනාති ජිත්වා{4} ච ලභතෙ සුඛ”න්ති.{a}",
                        "level": 1
                    },
                    {
                        "type": "paragraph",
                        "text": "යතො චතුහි අරියමග්ගෙහි සබ්බා ච මාරසෙනා සබ්බෙ ච පටිසෙනිකරා කිලෙසා ජිතා ච පරාජිතා ච භග්ගා විප්පලුග්ගා{5} පරම්මුඛා, සො වුච්චති **විසෙනිභූතො**, සො දිට්ඨෙ විසෙනීභූතො සුතෙ මුතෙ විඤ්ඤාතෙ විසෙනීභූතොති - ස සබ්බධම්මෙසු විසෙනිභූතො යං කඤ්චි දිට්ඨං ව සුතං මුතං වා."
                    },
                    {
                        "type": "paragraph",
                        "text": "**ස පන්තභාරො මුනි විප්පමුත්තො**ති - ‘භාරො’ති තයො භාරා ඛන්ධභාරො කිලෙසභාරො අභිසඞ්ඛාරභාරො; කතමො ඛන්ධභාරො? පටිසන්ධියා රූපං වෙදනා සඤ්ඤා සඞ්ඛාරා විඤ්ඤාණං, අයං ඛන්ධභාරො. කතමො කිලෙසභාරො? රාගො දොසො මොහො -පෙ- සබ්බාකුසලාභිසඞ්ඛාරා, අයං කිලෙසභාරො. කතමො අභිසඞ්ඛාරභාරො? පුඤ්ඤභිසඞ්ඛාරො අපුඤ්ඤාභිසඞ්ඛාරො ආනෙඤ්ජාභිසඞ්ඛාරො, අයං අභිසඞ්ඛාරභාරො. යතො ඛන්ධභාරො ච කිලෙසභාරො ච අභිසඞ්ඛාරභාරො ච පහීනා හොන්ති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා; සො වුච්චති **පන්නභාරො** පතිතභාරො ඔරොපිතභාරො සමොරොපිතභාරො නික්ඛිත්තභාරො පටිපස්සද්ධභාරො."
                    }
                ],
                "footnotes": [
                    {
                        "type": "footnote",
                        "text": "1. දුතියා රති - කත්ථචි. පඤ්චමං - සීමු. II. මඡසං. PTS."
                    },
                    {
                        "type": "footnote",
                        "text": "3. අට්ඨමො - සීමු. II. මඡසං. PTS."
                    },
                    {
                        "type": "footnote",
                        "text": "4. ඡෙත්වා - PTS."
                    },
                    {
                        "type": "footnote",
                        "text": "5. විප්පලුත්තා - සීමු. II. PTS."
                    },
                    {
                        "type": "footnote",
                        "text": "a. සුත්තනිපාත - පධානසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 460,
            "pali": {
                "entries": [
                    {
                        "type": "paragraph",
                        "text": "**මුනී**ති ‘මොනං’ වුච්චති ඤාණං, යා පඤ්ඤා පජානනා විචයො පවිචයො ධම්මවිචයො සල්ලක්ඛණා උපලක්ඛණා පච්චුපලක්ඛණා පණ්ඩිච්චං කොසල්ලං නෙපුඤ්ඤං වෙභව්යා චින්තා උපපරික්ඛා භූරි මෙධා පරිණායිකා විපස්සනා සම්පජඤ්ඤං පතොදො පඤ්ඤා පඤ්ඤින්ද්රියං පඤ්ඤාබලං පඤ්ඤාසත්ථං පඤ්ඤාපාසාදො පඤ්ඤාආලොකො පඤ්ඤාඔභාසො පඤ්ඤාපජ්ජොතො පඤ්ඤාරතනං අමොහො ධම්මවිචයො සම්මාදිට්ඨි,{a} තෙන ඤාණෙන සමන්නාගතො මුනි මොනප්පත්තො."
                    },
                    {
                        "type": "paragraph",
                        "text": "තීණි මොනෙය්යානි: කායමොනෙය්යං වචීමොනෙය්යං මනොමොනෙය්යං. කතමං කායමොනෙය්යං? තිවිධානං කායදුච්චරිතානං පහානං කායමොනෙය්යං. තිවිධකායසුචරිතං කායමොනෙය්යං, කායාරම්මණෙ ඤාණං කායමොනෙය්යං, කායපරිඤ්ඤා කායමොනෙය්යං, පරිඤ්ඤාසහගතො මග්ගො කායමොනෙය්යං, කායෙ ඡන්දරාගස්ස පහානං කායමොනෙය්යං, කායසංඛාරානිරොධො චතුත්ථජ්ඣානසමාපත්ති කායමොනෙය්යං. ඉදං කායමොනෙය්යං."
                    },
                    {
                        "type": "paragraph",
                        "text": "කතමං වචීමොනෙය්යං? චතුබ්බිධානං වචීදුච්චරිතානං පහාණං වචීමොනෙය්යං, චතුබිබ්ධං වචීසුචරිතං වචීමොනෙය්යං, වාචාරම්මණෙ ඤාණං වචීමොනෙය්යං, වාචාපරිඤ්ඤා වචීමොනෙය්යං, පරිඤ්ඤාසහගතො මග්ගො වචීමොනෙය්යං, වාචාය ඡන්දරාගස්ස පහාණං වචීමොනෙය්යං. වචීසංඛාරනිරොධො දුතියජ්ඣානසමාපත්ති වචීමොනෙය්යං. ඉදං වචීමොනෙය්යං."
                    },
                    {
                        "type": "paragraph",
                        "text": "කතමං මනොමොනෙය්යං? තිවිධානං මනොදුච්චරිතානං පහානං මනොමොනෙය්යං, තිවිධං මනොසුචරිතං මනොමොනෙය්යං, චිත්තාරම්මණෙ ඤාණං මනොමොනෙය්යං, චිත්තපරිඤ්ඤා මනොමොනෙය්යං, පරිඤ්ඤාසහගතො මග්ගො මනොමොනෙය්යං, චිත්තෙ ඡන්දරාගස්ස පහානං මනොමොනෙය්යං, චිත්තසංඛාරනිරොධො සඤ්ඤාවෙදයිතනිරොධසමාපත්ති මනොමොනෙය්යං. ඉදං මනොමොනෙය්යං."
                    },
                    {
                        "type": "gatha",
                        "text": "5. “කායමුනිං වාචාමුනිං මනොමුනිමනාසවං,\nමුනිං මොනෙය්යසම්පන්නං ආහු සබ්බප්පහායිනං.{b}",
                        "level": 1
                    },
                    {
                        "type": "gatha",
                        "text": "6. කායමුනිං වාචාමුනිං මනොමුනිමනාසවං\nමුනිං මොනෙය්යසම්පන්නං ආහු නින්හාතපාපක’’න්ති.{c}",
                        "level": 1
                    },
                    {
                        "type": "paragraph",
                        "text": "ඉමෙහි තීහි මොනෙය්යෙහි ධම්මෙහි සමන්නාගතො ඡ මුනිනො: අගාරමුනිනො අනගාරමුනිනො සෙඛමුනිනො අසෙඛමුනිනො පච්චෙකමුනිනො මුනිමුනිනො."
                    }
                ],
                "footnotes": [
                    {
                        "type": "footnote",
                        "text": "a. ධම්මසඞ්ගණි නිද්දෙසවාර."
                    },
                    {
                        "type": "footnote",
                        "text": "b. තිකඞ්ගුත්තර - ආපායිකවග්ග "
                    },
                    {
                        "type": "footnote",
                        "text": "c. ඉතිවුත්තක - දුතියවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 462,
            "pali": {
                "entries": [
                    {
                        "type": "paragraph",
                        "text": "කතමෙ **අගාරමුනිනො**? යෙ තෙ අගාරිකා දිට්ඨපදා විඤ්ඤාතසාසනා, ඉමෙ අගාරමුනිනො. කතමෙ **අනගාරමුනිනො**? යෙ තෙ පබ්බජිතා දිට්ඨපදා විඤ්ඤාතසාසනා, ඉමෙ අනගාරමුනිනො. සත්ත සෙඛා **සෙඛමුනිනො**. අරහන්තො **අසෙඛමුනිනො**. පච්චෙකබුද්ධා **පච්චෙකමුනිනො**. **මුනිමුනිනො** වුච්චන්ති තථාගතා අරහන්තො සම්මාසම්බුද්ධා."
                    },
                    {
                        "type": "gatha",
                        "text": "7. “න මොනෙන{1} මුනි හොති මූළ්හරූපො අවිද්දසු,\nයො ච තුලං ව පග්ගය්හ වරමාදාය පණ්ඩිතො.",
                        "level": 1
                    },
                    {
                        "type": "gatha",
                        "text": "8. පාපානි පරිවජ්ජෙති ස මුනී තෙන සො මුනී,\nයො මුනාති උභො ලොකෙ මුනී තෙන පවුච්චතී{a}.",
                        "level": 1
                    },
                    {
                        "type": "gatha",
                        "text": "9. අසතඤ්ච සතඤ්ච ඤත්වා ධම්මං අජ්ඣත්තං බහිද්ධා ච සබ්බලොකෙ,\nදෙවමනුස්සෙහි පූජිතො යො සඞ්ගජාලමතිච්ච සො මුනී.{b}",
                        "level": 1
                    },
                    {
                        "type": "paragraph",
                        "text": "**විප්පමුත්තො**ති - මුනිනො රාගා චිත්තං මුත්තං විමුත්තං සුවිමුත්තං; දොසා චිත්තං - මොහා චිත්තං මුත්තං විමුත්තං සුවිමුත්තං -පෙ- සබ්බාකුසලාභිසඞ්ඛාරෙහි චිත්තං මුත්තං විමුත්තං සුවිමුත්තන්ති - ස පන්නභාරො මුනි විප්පමුත්තො."
                    },
                    {
                        "type": "paragraph",
                        "text": "**න කප්පියො නූපරතො න පත්ථියොති භගවා**ති - ‘කප්පා’ති ද්වෙ කප්පා: තණ්හාකප්පො ච දිට්ඨිකප්පො ච -පෙ- අයං තණ්හාකප්පො. -පෙ- අයං දිට්ඨිකප්පො. තස්ස තණ්හාකප්පො පහීනො. දිට්ඨිකප්පො පටිනිස්සට්ඨො. තණ්හාකප්පස්ස පහීනත්තා දිට්ඨිකප්පස්ස පටිනිස්සට්ඨතා තණ්හාකප්පං වා දිට්ඨිකප්පං වා න කප්පෙති න ජනෙති න සඤ්ජනෙති න නිබ්බත්තෙති නාභිනිබ්බත්තෙතීති - න කප්පියො; **නූපරතො**ති සබ්බෙ බාලපුථුජ්ජනා රජ්ජන්ති, කල්යාණපුථුජ්ජනං උපදාය සබ්බෙ සෙඛා අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය ආරමන්ති විරමන්ති පටිවිරමන්ති; අරහා ආරතො විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති - න කප්පියො නූපරතො;"
                    }
                ],
                "footnotes": [
                    {
                        "type": "footnote",
                        "text": "1. මොනෙය්යෙන - ස."
                    },
                    {
                        "type": "footnote",
                        "text": "a. ධම්මපද - ධම්මට්ඨකවග්ග."
                    },
                    {
                        "type": "footnote",
                        "text": "b. සුත්තනිපාත - සභියසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 464,
            "pali": {
                "entries": [
                    {
                        "type": "paragraph",
                        "text": "**න පත්ථියො**ති - පත්ථනා වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං. යස්සෙසා පත්ථනා තණ්හා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා, සො වුච්චති න පත්ථියො; **භගවා**ති ගාරවාධිවචනං; අපි ච භග්ගරාගොති භගවා, භග්ගදොසොති භගවා, භග්ගමොහොති භගවා, භග්ගමානොති භගවා, භග්ගදිට්ඨීති භගවා, භග්ගකණ්ටකොති භගවා, භග්ගකිලෙසොති භගවා, භජි පභජි පටිවිභජි ධම්මරතනන්ති භගවා, භවානං අන්තකරොති භගවා, භාවිතකායො භාවිතසීලො භාවිතචිත්තො භාවිතපඤ්ඤොති භගවා, භජි{1} වා භගවා අරඤ්ඤෙ වනපත්ථානි පන්තානි සෙනාසනානි අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානීති භගවා, භාගී වා භගවා චීවරපිණ්ඩපාතසෙනාසනගිලානප්පච්චයභෙසජජපරික්ඛාරානන්ති භගවා, භාගී වා භගවා අත්ථරසස්ස ධම්මරසස්ස විමුත්තිරසස්ස අධිසීලස්ස අධිචිත්තස්ස අධිපඤ්ඤායාති භගවා, භාගී වා භගවා චතුණ්ණං ඣානානං චතුණ්ණං අප්පමඤ්ඤානං චතුණ්ණං අරූපසමාපත්තීනන්ති භගවා භාගී වා භගවා අට්ඨන්නං විමොක්ඛානං අට්ඨන්නං අභිභායතනානං අනුපුබ්බවිහාරසමාපත්තීනන්ති භගවා, භාගී වා භගවා දසන්නං සඤ්ඤාභාවනානං දසන්නං කසිණසමාපත්තීනං ආනාපානසතිසමාධිස්ස අසුභසමාපත්තියාති භගවා, භාගී වා භගවා චතුණ්ණං සතිපට්ඨානානං චතුණ්ණං සම්මප්පධානානං චතුණ්ණං ඉද්ධිපාදානං පඤ්චන්නං ඉන්ද්රියානං පඤ්චන්නං බලානං සත්තන්නං බොජ්ඣඞ්ගානං අරියස්ස අට්ඨඞ්ගිකස්ස මග්ගස්සාති භගවා, භාගී වා භගවා දසන්නං තථාගතබලානං චතුන්නං වෙසාරජ්ජානං චතුණ්ණං පටිසම්භිදානං ඡන්නං අභිඤ්ඤාඤාණානං{2} ඡන්නං බුද්ධධම්මානන්ති භගවා, භගවාති නෙතං නාමං මාතරා කතං, න පිතරා කතං, න භාතරා කතං, න භගිනියා කතං න මිත්තාමච්චෙහි කතං, න ඤාතිසාලොහිතෙහි කතං, න සමණබ්රාහ්මණෙහි කතං, න දෙවතාහි කතං, විමොක්ඛන්තිකමෙතං බුද්ධානං භගවන්තානං බොධියා මූලෙ සහ සබ්බඤ්ඤුතඤාණස්ස පටිලාභා සච්ඡිකා පඤ්ඤත්ති යදිදං භගවාති - න කප්පියො නූපරතො න පත්ථියොති භගවාති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ස සබ්බධම්මෙසු විසෙනිභූතො\nයං කිඤ්චි දිට්ඨං ව සුතං මුතං වා,\nස පන්නභාරො මුනි විප්පමුත්තො\nන කප්පියො නූපරතො න පත්ථියොති භගවා”ති.",
                        "level": 2
                    },
                    {
                        "type": "centered",
                        "text": "මහාවියුහසුත්තනිද්දෙසො සමත්තො තෙරසමො.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. භාගී - සීමු. II."
                    },
                    {
                        "type": "footnote",
                        "text": "2. අභිඤ්ඤාණානං - සීමු. I. අභිඤ්ඤානං - මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 466,
            "pali": {
                "entries": [
                    {
                        "type": "centered",
                        "text": "14",
                        "level": 2
                    },
                    {
                        "type": "heading",
                        "text": "තුවටකසුත්තනිද්දෙසො",
                        "level": 2
                    },
                    {
                        "type": "unindented",
                        "text": "අථ තුවටකසුත්තනිද්දෙසො වුච්චති:"
                    },
                    {
                        "type": "heading",
                        "text": "14 - 1",
                        "level": 1
                    },
                    {
                        "type": "gatha",
                        "text": "පුච්ඡාමි තං ආදිච්චබන්ධුං{1}\nවිවෙකං සන්තිපදඤ්ච මහෙසිං,\nකථං දිස්වා නිබ්බාති භික්ඛු\nඅනුපාදියානො ලොකස්මිං කිඤ්චි.",
                        "level": 2
                    },
                    {
                        "type": "paragraph",
                        "text": "**පුච්ඡාමි තං ආදිච්චබන්ධු**න්ති{2} - ‘පුච්ඡා’ති තිස්සො පුච්ඡා: අදිට්ඨජොතනා පුච්ඡා, දිට්ඨසංසන්දනා පුච්ඡා, විමතිච්ඡෙදනා පුච්ඡා."
                    },
                    {
                        "type": "paragraph",
                        "text": "කතමා **අදිට්ඨජොතනා පුච්ඡා**? පකතියා ලක්ඛණං අඤ්ඤාතං හොති අදිට්ඨං අතුලිතං අතීරිතං අවිභූතං අවිභාවිතං, තස්ස ඤාණාය දස්සනාය තුලනාය තීරණාය විභාවනාය පඤ්හං පුච්ඡති. අයං අදිට්ඨජොතනා පුච්ඡා."
                    },
                    {
                        "type": "paragraph",
                        "text": "කතමා **දිට්ඨසංසන්දනා පුච්ඡා**? පකතියා ලක්ඛණං ඤාතං හොති දිට්ඨං තුලිතං තීරිතං විභූතං විභාවිතං, අඤ්ඤෙහි පණ්ඩිතෙහි සද්ධිං සංසන්දනත්ථාය පඤ්හං පුච්ඡති. අයං දිට්ඨසංසන්දනා පුච්ඡා."
                    },
                    {
                        "type": "paragraph",
                        "text": "කතමා **විමතිච්ඡෙදනා පුච්ඡා**? පකතියා සංසයපක්ඛන්නො3 හොති විමතිපක්ඛන්නො ද්වෙළ්හකජාතො ‘එවං නු ඛො, න නු ඛො, කිං නු ඛො, කථං නු ඛො’ති සො විමතිච්ඡෙදනත්ථාය පඤ්හං පුච්ඡති. අයං විමතිච්ඡෙදනා පුච්ඡා. ඉමා තිස්සො පුච්ඡා."
                    },
                    {
                        "type": "paragraph",
                        "text": "අපරාපි තිස්සො පුච්ඡා: මනුස්සපුච්ඡා, අමනුස්සපුච්ඡා. නිම්මිතපුච්ඡා."
                    },
                    {
                        "type": "paragraph",
                        "text": "කතමා **මනුස්සපුච්ඡා**? මනුස්සා බුද්ධං භගවන්තං උපසඞ්කමිත්වා පඤ්හං පුච්ඡන්ති - භික්ඛු පුච්ඡන්ති, භික්ඛුනියො පුච්ඡන්ති, උපාසකා පුච්ඡන්ති, උපාසිකායො පුච්ඡන්ති, රාජානො පුච්ඡන්ති, ඛත්තියා පුච්ඡන්ති, බ්රාහ්මණා පුච්ඡන්ති, වෙස්සා පුච්ඡන්ති, සුද්දා පුච්ඡන්ති, ගහට්ඨා පුච්ඡන්ති, පබ්බජිතා පුච්ඡන්ති. අයං මනුස්සපුච්ඡා."
                    },
                    {
                        "type": "paragraph",
                        "text": "කතමා **අමනුස්සපුච්ඡා**? අමනුස්සා බුද්ධං භගවන්තං උපසඞ්කමිත්වා පඤ්හං පුච්ඡන්ති - නාගා පුච්ඡන්ති, සුපණ්ණා පුච්ඡන්ති, යක්ඛා පුච්ඡන්ති, අසුරා පුච්ඡන්ති, ගන්ධබ්බා පුච්ඡන්ති, මහාරාජානො පුච්ඡන්ති, ඉන්දා පුච්ඡන්ති, බ්රහ්මානො පුච්ඡන්ති, දෙවතායො පුච්ඡන්ති, අයං අමනුස්සපුච්ඡා."
                    }
                ],
                "footnotes": [
                    {
                        "type": "footnote",
                        "text": "1. ආදිච්චබන්ධු - සීමු. II. මඡසං."
                    },
                    {
                        "type": "footnote",
                        "text": "2. ආදිච්චබන්ධූති - සීමු. II. මඡසං"
                    },
                    {
                        "type": "footnote",
                        "text": "3. පක්ඛන්තො - PTS"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 468,
            "pali": {
                "entries": [
                    {
                        "type": "paragraph",
                        "text": "කතමා **නිම්මිතපුච්ඡා**? යං භගවා රූපං අභිනිම්මිනාති මනොමයං සබ්බඞ්ගපච්චඞ්ගං අහීනින්ද්රියං, තං සො නිම්මිතො බුද්ධං භගවන්තං උපසඞ්කමිත්වා පඤ්හං පුච්ඡති, භගවා විස්සජ්ජෙති. අයං නිම්මිතපුච්ඡා. ඉමා තිස්සො පුච්ඡා."
                    },
                    {
                        "type": "paragraph",
                        "text": "අපරාපි තිස්සො පුච්ඡා: අත්තත්ථපුච්ඡා, පරත්ථපුච්ඡා, උභයත්ථපුච්ඡා. අපරාපි තිස්සො පුච්ඡා: දිට්ඨධම්මිකත්ථපුච්ඡා, සම්පරායිකත්ථපුච්ඡා, පරමත්ථපුච්ඡා. අපරාපි තිස්සො පුච්ඡා: අනවජ්ජත්ථපුච්ඡා, නික්ඛෙපත්ථපුච්ඡා, වොදානත්ථපුච්ඡා. අපරාපි තිස්සො පුච්ඡා: අතීතපුච්ඡා, අනාගතපුච්ඡා, පච්චුප්පන්නපුච්ඡා. අපරාපි තිස්සො පුච්ඡා: අජ්ඣත්තපුච්ඡා, බහිද්ධාපුච්ඡා, අජ්ඣත්තබහිද්ධාපුච්ඡා. අපරාපි තිස්සො පුච්ඡා, ඛන්ධපුච්ඡා, ධාතුපුච්ඡා, ආයතනපුච්ඡා. අපරාපි තිස්සො පුච්ඡා: සතිපට්ඨානපුච්ඡා. සම්මප්පධානපුච්ඡා, ඉද්ධිපාදපුච්ඡා. අපරාපි තිස්සො පුච්ඡා: ඉන්ද්රියපුච්ඡා, බලපුච්ඡා, බොජ්ඣඞ්ගපුච්චා. අපරාපි තිස්සො පුච්ඡා: මග්ගපුච්ඡා, ඵලපුච්ඡා, නිබ්බානපුච්ඡා."
                    },
                    {
                        "type": "paragraph",
                        "text": "**පුච්ඡාමි තන්ති** - පුච්ඡාමි තං, යාචාමි තං; අජ්ඣෙසාමි තං, පසාදෙමි තං; කථයස්සු මෙති - පුච්ඡාමි තං; **ආදිච්චබන්ධු**න්ති ආදිච්චො වුච්චති සුරියො; සුරියො ගොතමො ගොත්තෙන; භගවාපි ගොතමො ගොත්තෙන. භගවා සුරියස්ස ගොත්තඤාතකො ගොත්තබන්ධු, තස්මා බුද්ධො ආදිච්චබන්ධූති - පුච්ඡාමි තං ආදිච්චබන්ධුං.{1}"
                    },
                    {
                        "type": "paragraph",
                        "text": "**විවෙකං සන්තිපදඤ්ච මහෙසි**න්ති - ‘ විවෙකො’ති තයො විවෙකා’ කායවිවෙකො, චිත්තවිවෙකො, උපධිවිවෙකො."
                    },
                    {
                        "type": "paragraph",
                        "text": "කතමො **කායවිවෙකො**? ඉධ භික්ඛු විවිත්තං සෙනාසනං භජති, අරඤ්ඤං රුක්ඛමූලං පබ්බතං කන්දරං ගිරිගුහං සුසානං වනපත්ථං අබ්භොකාසං පලාලපුඤ්ජං. කායෙන ච විචිත්තො විහරති, සො එකො ගච්ඡති. එකො තිට්ඨති. එකො නිසීදති. එකො සෙය්යං කප්පෙති. එකො ගාමං පිණ්ඩාය පවිසති. එකො පටික්කමති. එකො රහො නිසීදති. එකො චඞ්කමං අධිට්ඨාති. එකො චරති විහරති ඉරීයති වත්තති පාලෙති යපෙති යාපෙති’ අයං කායවිවෙකො."
                    }
                ],
                "footnotes": [
                    {
                        "type": "footnote",
                        "text": "1. ආදිච්චබන්ධු - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 470,
            "pali": {
                "entries": [
                    {
                        "type": "paragraph",
                        "text": "කතමො **චිත්තවිවෙකො**? පඨමං ඣානං සමාපන්නස්ස නීවරණෙහි චිත්තං විචිත්තං හොති. දුතියං ඣානං සමාපන්නස්ස විතක්කවිචාරෙහි චිත්තං විචිත්තං හොති. තතියං ඣානං සමාපන්නස්ස පීතියා විචිත්තං චිත්තං හොති. චතුත්ථං ඣානං සමාපන්නස්ස සුඛදුක්ඛෙහි චිත්තං විචිත්තං හොති. ආකාසානඤ්චායතනං සමාපන්නස්ස රූපසඤ්ඤාය පටිඝසඤ්ඤාය නානත්තසඤ්ඤාය චිත්තං විචිත්තං හොති. විඤ්ඤාණඤ්චායතනං සමාපන්නස්ස ආකාසානඤ්චායතනසඤ්ඤාය චිත්තං විචිත්තං හොති. ආකිඤ්චඤ්ඤායතනං සමාපන්නස්ස විඤ්ඤාණඤ්චායතනසඤ්ඤාය චිත්තං විචිත්තං හොති. නෙවසඤ්ඤානාසඤ්ඤායතනං සමාපන්නස්ස ආකිඤ්චඤ්ඤායතනසඤ්ඤාය චිත්තං විචිත්තං හොති. සොතාපන්නස්ස සක්කායදිට්ඨියා විචිකිච්ඡාය සීලබ්බතපරාමාසා දිට්ඨානුසයා විචිකිච්ඡානුසයා තදෙකට්ඨෙහි ච කිලෙසෙහි චිත්තං විචිත්තං හොති. සකදාගාමිස්ස{1} ඔළාරිකා කාමරාගසඤ්ඤොජනා, පටිඝසඤ්ඤොජනා, ඔළාරිකා කාමරාගානුසයා පටිඝානුසයා, තදෙකට්ඨෙහි ච කිලෙසෙහි චිත්තං විචිත්තං හොති. අනාගාමිස්ස අණුසහගතා කාමරාගසඤ්ඤොජනා පටිඝසඤ්ඤොජනා, අණුසහගතා කාමරාගානුසයා පටිඝානුසයා, තදෙකට්ඨෙහි ච කිලෙසෙහි චිත්තං විචිත්තං හොති. අරහතො රූපරාගා අරූපරාගා මානා උද්ධච්චා අවිජ්ජාය මානානුසයා භවරාගානුසයා අවිජ්ජානුසයා, තදෙකට්ඨෙහි ච කිලෙසෙහි, බහිද්ධා ච සබ්බනිමිත්තෙහි චිත්තං විචිත්තං හොති. අයං චිත්තවිවෙකො."
                    },
                    {
                        "type": "paragraph",
                        "text": "කතමො **උපධිවිවෙකො**? උපධි වුච්චති කිලෙසා ච ඛන්ධා ච අභිසඞ්ඛාරා ච; උපධිවිවෙකො වුච්චති අමතං නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. අයං උපධිවිවෙකො."
                    },
                    {
                        "type": "paragraph",
                        "text": "කායවිවෙකො ච වූපකට්ඨ{2}කායානං නෙක්ඛම්මාභිරතානං, චිත්තවිවෙකො ච පරිසුද්ධචිත්තානං පරමවොදානප්පත්තානං, උපධිවිවෙකො ච නිරුපධීනං පුග්ගලානං විසඞ්ඛාරගතානං."
                    },
                    {
                        "type": "paragraph",
                        "text": "**සන්තී**ති එකෙන ආකාරෙන සන්තිපි සන්තිපදම්පි තං යෙව අමතං නිබ්බානං, යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. වුත්තං හෙතං භගවතා: “සන්තමෙතං පදං පණීතමෙතං පදං, යදිදං සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බාන”න්ති.{a} අථවා අපරෙන ආකාරෙන යෙ ධම්මා සන්තාධිගමාය සන්තිඵුසනාය සන්තිසච්ඡිකිරියාය සංවත්තන්ති සෙය්යථීදං: චත්තාරො සතිපට්ඨානා, චත්තාරො සම්මප්පධානා, චත්තාරො ඉද්ධිපාදා, පඤ්චින්ද්රියානි, පඤ්ච බලානි, සත්ත බොජ්ඣඞ්ගා, අරියො අට්ඨඞ්ගිකො මග්ගො. ඉමෙ වුච්චන්ති සන්තිපදං තාණපදං ලෙනපදං සරණපදං අභයපදං අච්චුතපදං අමතපදං නිබ්බානපදං."
                    }
                ],
                "footnotes": [
                    {
                        "type": "footnote",
                        "text": "1. සකදාගාමිකස්ස - සීමු. II."
                    },
                    {
                        "type": "footnote",
                        "text": "2. වවකට්ඨ - ස. "
                    },
                    {
                        "type": "footnote",
                        "text": "a. මජ්ඣිමනිකාය - අලගද්දසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 472,
            "pali": {
                "entries": [
                    {
                        "type": "paragraph",
                        "text": "**මහෙසී**ති, මහෙසී භගවා; මහන්තං සීලක්ඛන්ධං එසි ගවෙසි පරියෙසීති මහෙසි. මහන්තං සමාධික්ඛන්ධං - මහන්තං පඤ්ඤාක්ඛන්ධං - මහන්තං විමුත්තික්ඛන්ධං - මහන්තං විමුත්තිඤාණදස්සනක්ඛන්ධං එසි ගවෙසි පරියෙසීති මහෙසී. මහතො තමොකායස්ස පදාලනං, මහතො විපල්ලාසස්ස භෙදං, මහතො තණ්හාසල්ලස්ස අබ්බූහනං. මහතො දිට්ඨිසඞ්ඝාටස්ස විනිවෙඨනං, මහතො මානධජස්ස පපාතනං{1} මහතො අභිසඞ්ඛාරස්ස වූපසමනං, මහතො, ඔඝස්ස නිත්ථරණං. {2}මහතො භාරස්ස නික්ඛෙපනං, මහතො සංසාරවට්ටස්ස උපච්ඡෙදං, මහතො සන්තාපස්ස නිබ්බාපනං, මහතො පරිළාහස්ස පටිප්පස්සද්ධිං, මහතො ධම්මධජස්ස උස්සාපනං එසි ගවෙසි පරියෙසීති මහෙසී මහන්තෙ සතිපට්ඨානෙ - මහන්තෙ සම්මප්පධානෙ - මහන්තෙ ඉද්ධිපාදෙ - මහන්තානි ඉන්ද්රියානි - මහන්තානි බලානි - මහන්තෙ බොජ්ඣඞ්ගෙ මහන්තං අරියං අට්ඨංගිකං මග්ගං - මහන්තං පරමත්ථං අමතං නිබ්බානං එසි ගවෙසි පරියෙසීති මහෙසී. මහෙසක්ඛෙහි වා සත්තෙහි එසිතො ගවෙසිතො පරියෙසිතො ‘කහං බුද්ධො, කහං භගවා, කහං දෙවදෙවො’ කහං නරාසභො’ති මහෙසීති - විවෙකං සන්තිපදඤ්ච මහෙසිං."
                    },
                    {
                        "type": "paragraph",
                        "text": "**කථං දිස්වා නිබ්බාති භික්ඛූ**ති - කථං දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වා අත්තනො රාගං නිබ්බාපෙති? දොසං නිබ්බාපෙති! මොහං නිබ්බාපෙති? කොධං, උපනාහං මක්ඛං, පළාසං, ඉස්සං, මච්ඡරියං, මායං, සාඨෙය්යං, ථම්භං, සාරම්භං, මානං, අතිමානං, මදං, පමාදං, සබ්බෙ කිලෙසෙ, සබ්බෙ දුච්චරිතෙ, සබ්බෙ දරථෙ, සබ්බෙ පරිළාහෙ, සබ්බෙ සන්තාපෙ, සබ්බාකුසලාභිසඞ්ඛාරෙ නිබ්බාපෙති සමෙති උපසමෙති වූපසමෙති පටිප්පස්සම්භෙති? **භික්ඛූ**ති පුථුජ්ජනකල්යාණකො වා භික්ඛු සෙඛො වා භික්ඛූති - කථං දිස්වා නිබ්බාති භික්ඛු."
                    },
                    {
                        "type": "paragraph",
                        "text": "**අනුපාදියානො ලොකස්මිං කිඤ්චී**ති - චතුහි උපාදානෙහි අනුපාදියමානො අගණ්හමානො අපරාමසමානො අනභිනිවිසමානො; **ලොකස්මි**න්ති අපායලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ; **කිඤ්චී**ති කිඤ්චි රූපගං වෙදනාගතං සඤ්ඤාගතං සඞ්ඛාරගතං විඤ්ඤාණගතන්ති - අනුපාදියානො ලොකස්මිං කිඤ්චි."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පුච්ඡාමි තං ආදිච්චබන්ධුං{1}\nවිවෙකං සන්තිපදඤ්ච මහෙසිං,\nකථං දිස්වා නිබ්බාති භික්ඛු\nඅනුපාදියානො ලොකස්මිං කිඤ්චි”ති.",
                        "level": 2
                    },
                    {
                        "type": "heading",
                        "text": "14 - 2",
                        "level": 1
                    },
                    {
                        "type": "gatha",
                        "text": "මූලං පපඤ්ච සඞ්ඛායාති භගවා\nමන්තා අස්මීති සබ්බමුපරුන්ධෙ,\nයා කාචි තණ්හා අජ්ඣත්තං\nතාසං විනයා සදා සතො සික්ඛෙ.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පවාහනං - ස්යා."
                    },
                    {
                        "type": "footnote",
                        "text": "2. නිත්ථාරණං - සීමු. II. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 474,
            "pali": {
                "entries": [
                    {
                        "type": "paragraph",
                        "text": "**මූලං පපඤ්චසඞ්ඛායාති භගවා මන්තා අස්මීති සබ්බමුපරුන්ධෙ**ති පපඤ්චායෙව පපඤ්චසඞ්ඛා; තණ්හා පපඤ්චසඞ්ඛා, දිට්ඨි පපඤ්චසඞ්ඛා, කතමං තණ්හාපපඤ්චස්ස මූලං? අවිජ්ජා මූලං, අයොනිසො මනසිකාරො මූලං. අස්මිමානො මූලං, අහිරිකං මූලං, අනොත්තප්පං මූලං, උද්ධච්චං මූලං, ඉදං තණ්හාපපඤ්චස්ස මූලං, කතමං දිට්ඨිපපඤ්චස්ස මූලං? අවිජ්ජා මූලං අයොනිසො මනසිකාරො මූලං. අස්මිමානො මූලං, අහිරිකං මූලං, අනොත්තප්පං මූලං, උද්ධච්චං මූලං, ඉදං දිට්ඨිපපඤ්චස්ස මූලං."
                    },
                    {
                        "type": "paragraph",
                        "text": "**භගවා**ති ගාරවාධිවචනං; අපි ච භග්ගරාගොති භගවා, භග්ගදොසොති භගවා, භග්ගමොහොති භගවා, භග්ගමානොති භගවා, භග්ගදිට්ඨීති භගවා, භග්ගකණ්ටකොති භගවා, භග්ගකිලෙසොති භගවා, භජි විභජි පටිවිභජි ධම්මරතනන්ති භගවා, භවානං අන්තකරොති භගවා, භාවිතකායොති භගවා භාවිතසීලො භාවිතචිත්තො භාවිතපඤ්ඤොති භගවා, භජි{1} වා භගවා අරඤ්ඤෙ වනපත්ථානි පන්තානි සෙනාසනානි අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානීති භගවා, භාගී වා භගවා චීවරපිණ්ඩපාතසෙනාසනගිලානපච්චයභෙසජජපරික්ඛාරානන්ති භගවා, භාගී වා භගවා අත්ථරසස්ස ධම්මරසස්ස විමුත්තිරසස්ස අධිසීලස්ස අධිචිත්තස්ස අධිපඤ්ඤායාති භගවා, භාගී වා භගවා චතුණ්ණං ඣානානං චතුණ්ණං අප්පමඤ්ඤානං චතුණ්ණං අරූපසමාපත්තීනන්ති භගවා භාගී වා භගවා අට්ඨන්නං විමොක්ඛානං අට්ඨන්නං අභිභායතනානං නවන්නං අනුපුබ්බවිහාරසමාපත්තීනන්ති භගවා, භාගී වා භගවා දසන්නං සඤ්ඤාභාවනානං දසන්නං කසිණසමාපත්තීනං ආනාපානසතිසමාධිස්ස අසුභසමාපත්තියාති භගවා, භාගී වා භගවා චතුණ්ණං සතිපට්ඨානානං චතුණ්ණං සම්මප්පධානානං චතුණ්ණං ඉද්ධිපාදානං පඤ්චන්නං ඉන්ද්රියානං පඤ්චන්නං බලානං සත්තන්නං බොජ්ඣඞ්ගානං අරියස්ස අට්ඨංගිකස්ස මග්ගස්සාති භගවා, භාගී වා භගවා දසන්නං තථාගතබලානං චතුණ්ණං වෙසාරජ්ජානං චතුණ්ණං පටිසම්භිදානං ඡන්නං අභිඤ්ඤාඤාණානං ඡන්නං බුද්ධධම්මානන්ති භගවා, භගවාති නෙතං නාමං මාතරා කතං, න පිතරා කතං, න භාතරා කතං, න භගිනියා කතං න මිත්තාමච්චෙහි කතං, න ඤාතිසාලොභිතෙහි කතං, න සමණබ්රාහ්මණෙහි කතං, න දෙවතාහි කතං, විමොක්ඛන්තිකමෙතං බුද්ධානං භගවන්තානං බොධියා මූලෙ සහ සබ්බඤ්ඤුතඤාණස්ස පටිලාභා සච්ඡිකාපඤ්ඤත්ති යදිදං භගවාති - මූලං පපඤ්චසඞ්ඛායාති භගවා."
                    },
                    {
                        "type": "paragraph",
                        "text": "**මන්ති අස්මීති සබ්බමුපරුන්ධෙ**ති - ‘මන්තා’ වුච්චති පඤ්ඤා, යා පඤ්ඤා පජානනා -පෙ- අමොහො ධම්මවිචයො සම්මාදිට්ඨි; **අස්මී**ති රූපෙ අස්මීති මානො, අස්මීති ඡන්දො, අස්මීති අනුසයො; වෙදනාය - සඤ්ඤාය - සඞ්ඛාරෙසු විඤ්ඤාණෙ අස්මීති මානො, අස්මීති ඡන්දො, අස්මීති අනුසයොති - මූලං පපඤ්චසඞ්ඛායාති භගවා මන්තා අස්මීති."
                    }
                ],
                "footnotes": [
                    {
                        "type": "footnote",
                        "text": "1. භාගී සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 476,
            "pali": {
                "entries": [
                    {
                        "type": "paragraph",
                        "text": "**සබ්බමුපරුන්ධෙ**ති - පපඤ්චසඞ්ඛාය මූලඤ්ච අස්මිමානඤ්ච මන්තාය සබ්බං රුන්ධෙය්ය උපරුන්ධෙය්ය නිරොධෙය්ය වූපසමෙය්ය අත්ථඞ්ගමෙය්ය පටිප්පස්සම්භෙය්යාති - මූලං පපඤ්චසඞ්ඛායාති භගවා මන්තා අස්මීති සබ්බමුපරුන්ධෙ."
                    },
                    {
                        "type": "paragraph",
                        "text": "**යා කාචි තණ්හා අජ්ඣත්ත**න්ති - ‘යා කාචී’ති සබ්බෙන සබ්බං සබ්බථා සබ්බං අසෙසං නිස්සෙසං පරියාදියන{1}වචනමෙතං යා කාචීති. **තණ්හා**ති රූපතණ්හා -පෙ- ධම්මතණ්හා; **අජ්ඣත්ත**න්ති අජ්ඣත්තසමුට්ඨානා වා සා තණ්හාති අජ්ඣත්තං; අථවා අජ්ඣත්තං වුච්චති චිත්තං, යං චිත්තං මනො මානසං හදයං පණ්ඩරං මනො මනායතනං මනින්ද්රියං විඤ්ඤාණං විඤ්ඤාණක්ඛන්ධො තජ්ජා මනො විඤ්ඤාණධාතු;{a} චිත්තෙන සා තණ්හා සහගතා සහජාතා සංසට්ඨා සම්පයුත්තා එකුප්පාදා එකනිරොධා එකවත්ථුකා එකාරම්මණාති පි අජ්ඣත්තන්ති - යා කාචි තණ්හා අජ්ඣත්තං."
                    },
                    {
                        "type": "paragraph",
                        "text": "**තාසං විනයා සදා සතො සික්ඛෙ**ති - ‘සදා’ති සදා සබ්බදා සබ්බකාලං නිච්චකාලං ධුවකාලං සතතං සමිතං අබ්බොකිණ්ණං පොඞ්ඛානුපොඞ්ඛං උදකොමිකාජාතං{2} අවීචිසන්තතිසහිතං ඵුස්සිතං{3} පුරෙභත්තං පච්ඡාභත්තං, පුරිමං යාමං මජ්ඣිමං යාමං පච්ඡිමං යාමං, කාලෙ ජුණ්හෙ, වස්සෙ හෙමන්තෙ ගිම්හෙ, පුරිමෙ වයොඛන්ධෙ මජ්ඣිමෙ වයොඛන්ධෙ පච්ඡිමෙ වයොඛන්ධෙ; **සතො**ති චතුහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො; වෙදනාසු -පෙ- චිත්තෙ -පෙ- ධම්මෙසු ධම්මානුපස්සනාසතිපට්ඨානං භාවෙන්තො සතො; අපරෙහිපි චතුහි කාරණෙහි සතො; අසතිපරිවජ්ජනාය සතො; සතිකරණීයානං ධම්මානං කතත්තා සතො; සතිපටිපක්ඛානං ධම්මානං හතත්තා සතො; සතිනිමිත්තානං ධම්මානං අසම්මුට්ඨත්තා සතො; අපරෙහිපි චතූහි කාරණෙහි සතො: සතියා සමන්නාගතත්තා සතො; සතියා වසිතත්තා සතො; සතියා පාගුඤ්ඤතාය සතො; සතියා අපච්චොරොහණතාය සතො. අපරෙහි චතූහි කාරණෙහි සතො: සත්තත්තා{4} සතො, සමිතත්තා සතො, සන්තත්තා සතො, සන්තිධම්මසමන්නාගතත්තා සතො, බුද්ධානුස්සතියා සතො, ධම්මානුස්සතියා සතො, සඞ්ඝානුස්සතියා සතො, සීලානුස්සතියා සතො, චාගානුස්සතියා සතො, දෙවතානුස්සතියා සතො, ආනාපානසතියා සතො, මරණසතියා සතො, කායගතාසතියා සතො, උපසමානුස්සතියා සතො. යා සති අනුස්සති පටිස්සති සති සරණතා ධාරණතා අපිලාපනතා අපම්මුස්සනතා සති සතින්ද්රියං සතිබලං සම්මාසති සතිසම්බොජ්ඣඞ්ගො එකායනමග්ගො, a අයං වුච්චති සති. ඉමාය සතියා උපෙතො සමුපෙතො උපගතො{5} සමුපගතො{6} උපපන්නො සමුපපන්නො සමන්නාගතො. සො වුච්චති සතො."
                    }
                ],
                "footnotes": [
                    {
                        "type": "footnote",
                        "text": "1. පරියාදාය - සීමු. II. PTS."
                    },
                    {
                        "type": "footnote",
                        "text": "2. උදකුමිකජාතං - සීමු. II. PTS."
                    },
                    {
                        "type": "footnote",
                        "text": "3. ඵුසිතං - සීමු. II."
                    },
                    {
                        "type": "footnote",
                        "text": "4. සතත්තා - සීමු. II. PTS."
                    },
                    {
                        "type": "footnote",
                        "text": "5. උපාගතො - මඡසං"
                    },
                    {
                        "type": "footnote",
                        "text": "6. සමුපාගතො - මඡසං."
                    },
                    {
                        "type": "footnote",
                        "text": "a. ධම්මසඞ්ගණි - නිද්දෙසවාර."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 478,
            "pali": {
                "entries": [
                    {
                        "type": "paragraph",
                        "text": "**සික්ඛෙ**ති - තිස්සො සික්ඛා: අධිසීලසික්ඛා අධිචිත්තසික්ඛා අධිපඤ්ඤාසික්ඛා."
                    },
                    {
                        "type": "paragraph",
                        "text": "කතමා **අධිසීලසික්ඛා**? ඉධ භික්ඛු සීලවා හොති. පාතිමොක්ඛසංවරසංවුතො විහරති ආචාරගොචරසම්පන්නො, අණුමත්තෙසු වජ්ජෙසු භයදස්සාවී සමාදාය සික්ඛති සික්ඛාපදෙසු, ඛුද්දකො සීලක්ඛන්ධො, මහන්තො සීලක්ඛන්ධො, සීලං පතිට්ඨා ආදි චරණං සංයමො සංවරො, මුඛං පමුඛං කුසලානං ධම්මානං සමාපත්තියා. අයං අධිසීලසික්ඛා."
                    },
                    {
                        "type": "paragraph",
                        "text": "කතමා **අධිචිත්තසික්ඛා**? ඉධ භික්ඛු විවිච්චෙව කාමෙහි විවිච්ච අකුසලෙහි ධම්මෙහි සවිතක්කං සවිචාරං විවෙකජං පීතිසුඛං පඨමං ඣානං උපසම්පජ්ජ විහරති. විතක්කවිචාරානං වූපසමා අජ්ඣත්තං සම්පසාදනං චෙතසො එකොදිභාවං අවිතක්කං අවිචාරං සමාධිජං පීතිසුඛං දුතියං ඣානං උපසම්පජ්ජ විහරති. පීතියා ච විරාගා උපෙක්ඛකො ච විහරති සතො ච සම්පජානො සුඛං ච කායෙන පටිසංවෙදෙති, යං තං අරියා ආචික්ඛන්ති උපෙක්ඛකො සතිමා සුඛවිහාරීති, තං තතියං ඣානං උපසම්පජ්ජ විහරති. සුඛස්ස ච පහානා දුක්ඛස්ස ච පහානා පුබ්බෙව සොමනස්සදොමනස්සානං අත්ථඞ්ගමා අදුක්ඛමසුඛං උපෙක්ඛාසතිපාරිසුද්ධිං චතුත්ථං ඣානං උපසම්පජ්ජ විහරති. අයං අධිචිත්තසික්ඛා."
                    },
                    {
                        "type": "paragraph",
                        "text": "කතමා **අධිපඤ්ඤාසික්ඛා**? ඉධ භික්ඛු පඤ්ඤවා හොති උදයත්ථගාමිනියා පඤ්ඤාය සමන්නාගතො අරියාය නිබ්බෙධිකාය සම්මාදුක්ඛක්ඛයගාමිනියා. සො ඉදං දුක්ඛන්ති යථාභූතං පජානාති, අයං දුක්ඛසමුදයොති යථාභූතං පජානාති, අයං දුක්ඛනිරොධො’ති යථාභූතං පජානාති, අයං දුක්ඛනිරොධගාමිනී පටිපදා’ති යථාභූතං පජානාති. ඉමෙ ආසවාති යථාභූතං පජානාති, අයං ආසවසමුදයො’ති යථාභූතං පජානාති, අයං ආසවනිරොධොති යථාභූතං පජානාති, අයං ආසවනිරොධගාමිනීපටිපදා’ති යථාභූතං පජානාති. අයං අධිපඤ්ඤාසික්ඛා."
                    },
                    {
                        "type": "paragraph",
                        "text": "**තාසං විනයා සදා සතො සික්ඛෙ**’ති - තාසං තණ්හානං විනයාය පටිවිනයාය පහානාය වූපසමාය පටිනිස්සග්ගාය පටිප්පස්සද්ධියා අධිසීලම්පි සික්ඛෙය්ය, අධිචිත්තම්පි සික්ඛෙය්ය, අධිපඤ්ඤම්පි සික්ඛෙය්ය. ඉමා තිස්සො සික්ඛායො{1} ආවජ්ජන්තො සික්ඛෙය්ය, ජානන්තො සික්ඛෙය්ය, පස්සන්තො සික්ඛෙය්ය, පච්චවෙක්ඛන්තො සික්ඛෙය්ය, චිත්තං අධිට්ඨහන්තො සික්ඛෙය්ය, සද්ධාය අධිමුච්චන්තො සික්ඛෙය්ය, විරියං පග්ගණ්හන්තො සික්ඛෙය්ය, සතිං උපට්ඨහන්තො සික්ඛෙය්ය, චිත්තං සමාදහන්තො සික්ඛෙය්ය, පඤ්ඤාය පජානන්තො සික්ඛෙය්ය, අභිඤ්ඤෙය්යං අභිජානන්තො සික්ඛෙය්ය, පරිඤ්ඤෙය්යං පරිජානන්තො සික්ඛෙය්ය, පහාතබ්බං පජහන්තො සික්ඛෙය්ය, භාවෙතබ්බං භාවෙන්තො සික්ඛෙය්ය, සච්ඡිකාතබ්බං සච්ඡිකරොන්තො සික්ඛෙය්ය, ආචරෙය්ය, සමාචරෙය්ය, සමාදාය වත්තෙය්යාති - තාසං විනයා සදා සතො සික්ඛෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“මූලං පපඤ්චසඞ්ඛායාති භගවා\nමන්තා අස්මීති සබ්බමුපරුන්ධෙ,\nයා කාචි තණ්හා අජ්ඣත්තං\nතාසං විනයා සදා සතො සික්ඛෙ”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. තිස්සො සික්ඛා - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 480,
            "pali": {
                "entries": [
                    {
                        "type": "heading",
                        "text": "14 - 3",
                        "level": 1
                    },
                    {
                        "type": "gatha",
                        "text": "යං කිඤ්චි ධම්මමභිජඤ්ඤා\nඅජ්ඣත්තං අථවාපි බහිද්ධා,\nන තෙන ථාමං{1} කුබ්බෙථ\nන හි සා නිබ්බුති සතං වුත්තා.",
                        "level": 2
                    },
                    {
                        "type": "paragraph",
                        "text": "**යං කිඤ්චි ධම්මමභිජඤ්ඤා අජ්ඣත්ත**න්ති - යං කිඤ්චි අත්තනො ගුණං ජානෙය්ය කුසලෙ වා ධම්මෙ අබ්යාකතෙ වා ධම්මෙ. කතමෙ අත්තනො ගුණා? උච්චාකුලා පබ්බජිතො වා අස්සං{2} මහාභොගකුලා පබ්බජිතො වා අස්සං; උළාරභොගකුලා පබ්බජිතො වා අස්සං, ඤාතො යසස්සී සගහට්ඨපබ්බජිතානන්ති වා අස්සං; ලාභීම්හි චීවරපිණ්ඩපාතසෙනාසනගිලානපච්චයභෙසජ්ජපරික්ඛාරානන්ති වා අස්සං, සුත්තන්තිකො වා අස්සං, විනයධරො වා අස්සං, ධම්මකථිකො වා අස්සං, ආරඤ්ඤකො වා අස්සං, පිණ්ඩපාතිකො වා අස්සං, පංසුකූලිකො වා අස්සං, තෙචීවරිකො වා අස්සං, සපදානචාරිකො වා අස්සං, ඛලුපච්ඡාභත්තිකො වා අස්සං, නෙසජ්ජිකො වා අස්සං, යථාසන්ථතිකො වා අස්සං, පඨමස්ස ඣානස්ස ලාභීති වා අස්සං; දුතියස්ස ඣානස්ස ලාභීති වා අස්සං; තතියස්ස ඣානස්ස ලාභීති වා අස්සං; චතුත්ථස්ස ඣානස්ස ලාභීති වා අස්සං; ආකාසානඤ්චායතනසමාපත්තියා ලාභීති වා අස්සං; විඤ්ඤාණඤ්චායතනසමාපත්තියා - ආකිඤ්චඤ්ඤායතනසමාපත්තියා නෙවසඤ්ඤානාසඤ්ඤායතනසමාපත්තියා ලාභීති වා අස්සං; ඉමෙ වුච්චන්ති අත්තනො ගුණා. යං කිඤ්චි අත්තනො ගුණං ජානෙය්ය ආජානෙය්ය විජානෙය්ය පටිවිජානෙය්ය පටිවිජ්ඣෙය්යාති යං කිඤ්චි ධම්මමභිජඤ්ඤා අජ්ඣත්තං."
                    },
                    {
                        "type": "paragraph",
                        "text": "**අථවාපි බහිද්ධා**ති - උපජ්ඣායස්ස වා ආචරියස්ස වා තෙ ගුණා අස්සූති අජ්ඣත්තං අථවාපි බහිද්ධා."
                    },
                    {
                        "type": "paragraph",
                        "text": "**න තෙන ථාමං කුබ්බෙථා**ති - අත්තනො වා ගුණෙන පරෙසං වා ගුණෙන ථාමං න කරෙය්ය, ථම්භං න කරෙය්ය, මානං න කරෙය්ය, උන්නතිං න කරෙය්ය, උන්නාමං න කරෙය්ය, න තෙන මානං ජනෙය්ය, න තෙන ථද්ධො අස්ස පත්ථද්ධො පග්ගහිතසිරොති - න තෙන ථාමං කුබ්බෙථ."
                    },
                    {
                        "type": "paragraph",
                        "text": "**න හි සා නිබ්බුති සතං වුත්තා**ති - සතානං සන්තානං සප්පුරිසානං බුද්ධානං බුද්ධසාවකානං පච්චෙකබුද්ධානං සා නිබ්බුතීති න වුත්තා; න පවුත්තා, න ආචික්ඛිතා, න දෙසිතා, න පඤ්ඤාපිතා න පට්ඨපිතා, න විවටා, න විභත්තා, න උත්තානීකතා, නප්පකාසිතාති - න හි සා නිබ්බුති සතං වුත්තා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යං කිඤ්චි ධම්මමභිජඤ්ඤා\nඅජ්ඣත්තං අථවාපි බහිද්ධා,\nන තෙන ථාමං කුබ්බෙථ\nන හි සා නිබ්බුති සතං වුත්තා”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. මානං - සුස."
                    },
                    {
                        "type": "footnote",
                        "text": "2. අස්ස - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 482,
            "pali": {
                "entries": [
                    {
                        "type": "heading",
                        "text": "14 - 4",
                        "level": 1
                    },
                    {
                        "type": "gatha",
                        "text": "සෙය්යො න තෙන මඤ්ඤෙය්ය\nනීචෙය්යො අථවාපි සරික්ඛො,\nඵුට්ඨො අනෙකරූපෙහි\nනාතුමානං විකප්පයං තිට්ඨෙ.",
                        "level": 2
                    },
                    {
                        "type": "paragraph",
                        "text": "**සෙය්යො න තෙන මඤ්ඤෙය්යා**ති - සෙය්යො’හමස්මීති අතිමානං න ජනෙය්ය ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභානෙන වා අඤ්ඤතරඤ්ඤතරෙන වා වත්ථුනාති - සෙය්යො න තෙන මඤ්ඤෙය්ය."
                    },
                    {
                        "type": "paragraph",
                        "text": "**නීචෙය්යො{1} අථවාපි සරික්ඛො**ති - හීනො’හස්මීති ඔමානං න ජනෙය්ය ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනා. සදිසොහමස්මීති මානං න ජනෙය්ය ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභානෙන වා අඤ්ඤතරඤ්ඤතරෙන වා වත්ථුනාති - නීචෙය්යො අථවාපි සරික්ඛො."
                    },
                    {
                        "type": "paragraph",
                        "text": "**ඵුට්ඨො අනෙකරූපෙහී**ති - අනෙකවිධෙහි ආකාරෙහි ඵුට්ඨො පරෙතො සමොහිතො සමන්නාගතොති - ඵුට්ඨො අනෙකරූපෙහි."
                    },
                    {
                        "type": "paragraph",
                        "text": "**නාතුමානං විකප්පයං තිට්ඨෙ**ති - ‘ආතුමා’ වුච්චති අත්තා. අත්තානං කප්පෙන්තො විකප්පෙන්තො විකප්පං ආපජ්ජන්තො න තිට්ඨෙය්යාති නාතුමානං විකප්පයං තිට්ඨෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සෙය්යො න තෙන මඤ්ඤෙය්ය\nනීචෙය්යො අථවාපි සරික්ඛො,\nඵුට්ඨො අනෙකරූපෙහි\nනාතුමානං විකප්පයං තිට්ඨෙ”ති.",
                        "level": 2
                    },
                    {
                        "type": "heading",
                        "text": "14 - 5",
                        "level": 1
                    },
                    {
                        "type": "gatha",
                        "text": "“අජ්ඣත්තමෙව උපසමෙ{2}\nනාඤ්ඤතො{3} භික්ඛු සන්තිමෙසෙය්ය,\nඅජ්ඣත්තං උපසන්තස්ස\nනත්ථි අත්තා කුතො නිරත්තා වා.”",
                        "level": 2
                    },
                    {
                        "type": "paragraph",
                        "text": "**අජ්ඣත්තමෙව උපසමෙ**ති - අජ්ඣත්තං රාගං සමෙය්ය, දොසං සමෙය්ය, මොහං සමෙය්ය, කොධං උපනාහං මක්ඛං පළාසං ඉස්සං මච්ඡරියං මායං සාඨෙය්යං ථම්භං සාරම්භං මානං අතිමානං මදං පමාදං සබ්බෙ කිලෙසෙ සබ්බෙ දුච්චරිතෙ සබ්බෙ දරථෙ සබ්බෙ පරිළාහෙ සබ්බෙ සන්තාපෙ සබ්බාකුසලාභිසඞ්ඛාරෙ සමෙය්ය උපසමෙය්ය වූපසමෙය්ය නිබ්බාපෙය්ය පටිප්පස්සම්භෙය්යාති - අජ්ඣත්තමෙව උපසමෙ."
                    }
                ],
                "footnotes": [
                    {
                        "type": "footnote",
                        "text": "1. නීචෙය්යං - මනුප."
                    },
                    {
                        "type": "footnote",
                        "text": "2. අජ්ඣත්තමෙවුපසමෙ - සීමු. II. මඡසං."
                    },
                    {
                        "type": "footnote",
                        "text": "3. න අඤ්ඤතො - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 484,
            "pali": {
                "entries": [
                    {
                        "type": "paragraph",
                        "text": "**නාඤ්ඤතො භික්ඛු සන්තිමෙසෙය්යා**ති - අඤ්ඤතො අසුද්ධිමග්ගෙන මිච්ඡාපටිපදාය අනිය්යානපථෙන අඤ්ඤත්ර සතිපට්ඨානෙහි අඤ්ඤත්ර සම්මප්පධානෙහි අඤ්ඤත්ර ඉද්ධිපාදෙහි අඤ්ඤත්ර ඉන්ද්රියෙහි අඤ්ඤත්ර බලෙහි අඤ්ඤත්ර බොජ්ඣඞ්ගෙහි අඤ්ඤත්ර අරියා අට්ඨඞ්ගිකා මග්ගා සන්තිං උපසන්තිං වූපසන්තිං නිබ්බුතිං පටිප්පස්සද්ධිං න එසෙය්ය න ගවෙසෙය්ය න පරියෙසෙය්යාති - නාඤ්ඤතො භික්ඛු සන්තිමෙසෙය්ය."
                    },
                    {
                        "type": "paragraph",
                        "text": "**අජ්ඣත්තං උපසන්තස්සා**ති - අජ්ඣත්තං රාගං සන්තස්ස{1} දොසං සන්තස්ස මොහං සන්තස්ස -පෙ- සබ්බාකුසලාභිසඞ්ඛාරෙ සන්තස්ස උපසන්තස්ස වූපසන්තස්ස නිබ්බුතස්ස පටිප්පස්සද්ධස්සාති - අජ්ඣත්තං උපසන්තස්ස."
                    },
                    {
                        "type": "paragraph",
                        "text": "**නත්ථි අත්තා කුතො නිරත්තා වා**ති - ‘නත්ථි’ති පටික්ඛෙපො. **අත්තා**ති අත්තදිට්ඨි නත්ථි, **නිරත්තා**ති උච්ඡෙදදිට්ඨි නත්ථි, අත්තාති ගහිතං නත්ථි, නිරත්තාති මුඤ්චිතබ්බං නත්ථි. යස්සත්ථි ගහිතං තස්සත්ථි මුඤ්චිතබ්බං, යස්ස නත්ථි මුඤ්චිතබ්බං තස්ස නත්ථි ගහිතං, ගාහමුඤ්චනසමතික්කන්තො අරහා වුද්ධිපරිහානිං වීතිවත්තො. සො වුත්ථවාසො චිණ්ණචරණො -පෙ- ජාතිමරණසංසාරො නත්ථි තස්ස පුනබ්භවොති - නත්ථි අත්තා කුතො නිරත්තා වා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අජ්ඣත්තමෙව උපසමෙ නාඤ්ඤතො භික්ඛු සන්තිමෙසෙය්ය,\nඅජ්ඣත්තං උපසන්තස්ස නත්ථි අත්තා කුතො නිරත්තා වා”ති.",
                        "level": 1
                    },
                    {
                        "type": "heading",
                        "text": "14 - 6",
                        "level": 1
                    },
                    {
                        "type": "gatha",
                        "text": "මජ්ඣෙ යථා සමුද්දස්ස ඌමි නො ජායති ඨිතො හොති,\nඑවං ඨිතො අනෙජස්ස උස්සදං භික්ඛු න කරෙය්ය කුහිඤ්චි.",
                        "level": 1
                    },
                    {
                        "type": "paragraph",
                        "text": "**මජ්ඣෙ යථා සමුද්දස්ස ඌමි නො ජායති ඨිතො හොතී**ති - සමුද්දො චතුරාසීතියොජනසහස්සානි උබ්බෙධෙන ගම්භීරො. හෙට්ඨා චත්තාරීසයොජනසහස්සානි උදකං මච්ඡකච්ඡපෙහි කම්පති. උපරි චත්තාරීසසංයොජනසහස්සානි උදකං වාතෙහි කම්පති. මජ්ඣෙ චත්තාරි{2} යොජනසහස්සානි උදකං න කම්පති න විකම්පති න චලති න වෙධති නප්පවෙධති න සම්පවෙධති අනෙරිතො අඝට්ටිතො අචලිතො අලුලිතො අභන්තො වූපසන්තො. තත්ර ඌමි නො ජායති ඨිතො හොති සමුද්දොති. එවම්පි යථා සමුද්දස්ස ඌමි නො ජායති ඨිතො හොති. අථවා සත්තන්නං පබ්බතානං අන්තරිකාසු සත්ත සීදන්තරා මහාසමුද්දා,{3} තත්ර උදකං න කම්පති, න විකම්පති න චලති න වෙධති නප්පවෙධති න සම්පවෙධති. අනෙරිතො අඝට්ටිතො අචලිතො අලුලිතො අභන්තො වූපසන්තො. තත්ර ඌමි නො ජායති ඨිතො හොති සමුද්දොති. එවම්පි - මජ්ඣෙ යථා සමුද්දස්ස ඌමි නො ජායති ඨිතො හොති."
                    }
                ],
                "footnotes": [
                    {
                        "type": "footnote",
                        "text": "1. උපසන්තස්ස - PTS."
                    },
                    {
                        "type": "footnote",
                        "text": "2. චත්තාරීස - ස්යා, මඡසං, චත්තාලිස - PTS."
                    },
                    {
                        "type": "footnote",
                        "text": "3. සීදන්තර සමුද්දො - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 486,
            "pali": {
                "entries": [
                    {
                        "type": "paragraph",
                        "text": "**එවං ඨිතො අනෙජස්සා**ති - ‘එව’න්ති ඔපම්මසම්පටිපාදනං; **ඨිතො**ති ලාභෙපි න කම්පති, අලාභෙපි න කම්පති, යසෙපි න කම්පති, අයසෙපි න කම්පති, පසංසායපි න කම්පති, නින්දායපි න කම්පති, සුඛෙපි න කම්පති, දුක්ඛෙපි න කම්පති, න විකම්පති, න චලති, න වෙධති, නප්පවෙධති, න සම්පවෙධතීති එවං ඨිතො, **අනෙජස්සා**ති ‘එජා’ වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං. යස්සෙසා එජා තණ්හා පහීනා උච්ඡින්නා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා, ඤාණග්ගිනා දඩ්ඪා, සො වුච්චති අනෙජො. එජාය පහීනත්තා අනෙජො. සො ලාභෙපි න ඉඤ්ජති, අලාභෙපි න ඉඤ්ජති, යසෙපි න ඉඤ්ජති, අයසෙපි න ඉඤ්ජති, පසංසායපි න ඉඤ්ජති, නින්දායපි න ඉඤ්ජති, සුඛෙපි න ඉඤ්ජති, දුක්ඛෙපි න ඉඤ්ජති, න චලති න වෙධති නප්පවෙධති න සම්පවෙධතීති - එවං ඨිතො අනෙජස්ස."
                    },
                    {
                        "type": "paragraph",
                        "text": "**උස්සදං භික්ඛු න කරෙය්ය කුහිඤ්චී**ති - ‘උස්සදා’ති සත්තුස්සදා: රාගුස්සදං{1} දොසුස්සදං මොහුස්සදං මානුස්සදං දිට්ඨුස්සදං කිලෙසුස්සදං කම්මුස්සදං න කරෙය්ය න ජනෙය්ය න සඤ්ජනෙය්ය න නිබ්බත්තෙය්ය නාභිනිබ්බත්තෙය්ය; **කුහිඤ්චී**ති කුඤ්චි කිස්මිඤ්චි කත්ථචි අජ්ඣත්තං වා බහිද්ධා වා අජ්ඣත්තබහිද්ධා වාති - උස්සදං භික්ඛු න කරෙය්ය කුහිඤ්චි."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“මජ්ඣෙ යථා සමුද්දස්ස ඌමි නො ජායති ඨිතො හොති,\nඑවං ඨිතො අනෙජස්ස උස්සදං භික්ඛු න කරෙය්ය කුහිඤ්චී”ති.",
                        "level": 1
                    },
                    {
                        "type": "heading",
                        "text": "14 - 7",
                        "level": 1
                    },
                    {
                        "type": "gatha",
                        "text": "අකිත්තයී විවටචක්ඛු සක්ඛිධම්මං පරිස්සයවිනයං,\nපටිපදං වදෙහි භද්දන්තෙ පාතිමොක්ඛමථවාපි{2} සමාධිං.",
                        "level": 1
                    },
                    {
                        "type": "paragraph",
                        "text": "**අකිත්තයී විවටචක්ඛූ**ති - ‘අකිත්තයී’ති කිත්තිතං ආචික්ඛිතං දෙසිතං පඤ්ඤපිතං පට්ඨපිතං විවටං විභත්තං උත්තානීකතං පකාසිතන්ති අකිත්තයී. **විවටචක්ඛූ**ති භගවා පඤ්චහි චක්ඛූහි විවටචක්ඛු; මංසචක්ඛුනාපි විවටචක්ඛු, දිබ්බචක්ඛුනාපි විවටචක්ඛු, පඤ්ඤාචක්ඛුනාපි විවටචක්ඛු, බුද්ධචක්ඛුනාපි විවටචක්ඛු, සමන්තචක්ඛුනාපි විවටචක්ඛු."
                    }
                ],
                "footnotes": [
                    {
                        "type": "footnote",
                        "text": "1. රාගස්සදො - PTS."
                    },
                    {
                        "type": "footnote",
                        "text": "2. පාතිමොක්ඛං අථවාපි - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 488,
            "pali": {
                "entries": [
                    {
                        "type": "paragraph",
                        "text": "කථං භගවා **මංසචක්ඛුනාපි** විවටචක්ඛු? මංසචක්ඛුම්හි භගවතො පඤ්චවණ්ණා සංවිජ්ජන්ති: නීලො ච වණ්ණො, පීතකො ච වණ්ණො, ලොහිතකො ච වණ්ණො, කණ්හො ච වණ්ණො, ඔදාතො ච වණ්ණො. අක්ඛිලොමානි ච භගවතො - යත්ථ ච අක්ඛිලොමානි පතිට්ඨිතානි තං නීලං හොති සුනීලං පාසාදිකං දස්සනෙය්යං, උම්මා{1}පුප්ඵසමානං. තස්ස පරතො පීතං හොති සුපීතකං සුවණ්ණවණ්ණං පාසාදිකං දස්සනෙය්යං කණිකාරපුප්ඵසමානං. උභයතො ච අක්ඛිකූටානි භගවතො ලොහිතකානි හොන්ති සුලොහිතකානි පාසාදිකානි දස්සන්යොනි ඉන්දගොපකසමානානි. මජ්ඣෙ කණ්හං හොති සුකණ්හං අලූඛං සිනිද්ධං පාසාදිකං දස්සනෙය්යං අද්දාරිට්ඨකසමානං. තස්ස පරතො ඔදාතං හොති සුඔදාතං සෙතං පණ්ඩරං පාසාදිකං දස්සනෙය්යං ඔසධීතාරකාසමානං. තෙන භගවා පාකතිකෙන මංසචක්ඛුනා අත්තභාවපරියාපන්නෙන පුරිමසුචරිතකම්මාභිනිබ්බත්තෙන සමන්තා යොජනං පස්සති දිවා චෙව රත්තිඤ්ච. යදා හි චතුරඞ්ගසමන්නාගතො හොති: සුරියො ච අත්ථඞ්ගතො හොති, කාළපක්ඛො ච උපොසථො හොති, තිබ්බො ච වනසණ්ඩො හොති, මහා ච කාළමෙඝො අබ්භුට්ඨිතො හොති එවරූපෙපි චතුරඞ්ගසමන්නාගතෙ අන්ධකාරෙ සමන්තා යොජනං පස්සති, යත්ථ සො කුඩ්ඩො{2} වා කවාටං වා පාකාරො වා පබ්බතො වා ගච්ඡං වා ලතා වා ආවරණං රූපානං දස්සනාය. එකඤ්චෙ තිලඵලං නිමිත්තං කත්වා තිලවාහෙ පක්ඛිපෙය්ය, තඤ්ඤෙව තිලඵලං උද්ධරෙය්ය. එවං පරිසුද්ධං භගවතො පාකතිකං මංසචක්ඛු එවං භගවා මංසචක්ඛුනාපි විවටචක්ඛු."
                    },
                    {
                        "type": "paragraph",
                        "text": "කථං භගවා **දිබ්බෙන** **චක්ඛුනාපි** විවටචක්ඛු? භගවා දිබ්බෙන චක්ඛුනා විසුද්ධෙන අතික්කන්තමානුසකෙන සත්තෙ පස්සති චවමානෙ උප්පජ්ජමානෙ හීනෙ පණීතෙ සුවණ්ණෙ දුබ්බණ්ණෙ සුගතෙ දුග්ගතෙ, යථාකම්මූපගෙ සත්තෙ පජානාති: ‘ඉමෙ වත භොන්තො සත්තා කායදුච්චරිතෙන සමන්නාගතා වචීදුච්චරිතෙන සමන්නාගතා මනොදුච්චරිතෙන සමන්නාගතා අරියානං උපවාදකා මිච්ඡාදිට්ඨිකා මිච්ඡාදිට්ඨිකම්මසමාදානා, තෙ කායස්ස භෙදා පරම්මරණා අපායං දුග්ගතිං විනිපාතං නිරයං උපපන්නා, ඉමෙ වා පන භොන්තො සත්තා කායසුචරිතෙන සමන්නාගතා වචීසුචරිතෙන සමන්නාගතා මනොසුචරිතෙන සමන්නාගතා අරියානං අනුපවාදකා සම්මාදිට්ඨිකා සම්මාදිට්ඨිකම්මසමාදානා, තෙ කායස්ස භෙදා පරම්මරණා සුගතිං සග්ගං ලොකං උපපන්නා’ති. ඉති දිබ්බෙන චක්ඛුනා විසුද්ධෙන අතික්කන්තමානුසකෙන සත්තෙ පස්සති චවමානෙ උපපජ්ජමානෙ හීනෙ පණීතෙ සුවණ්ණෙ දුබ්බණ්ණෙ සුගතෙ දුග්ගතෙ, යථාකම්මූපගෙ සත්තෙ පජානාති. ආකඞ්ඛමානො ච භගවා එකම්පි ලොකධාතුං පස්සෙය්ය. ද්වෙපි ලොකධාතුයො පස්සෙය්ය. තිස්සොපි ලොකධාතුයො පස්සෙය්ය. චතස්සොපි ලොකධාතුයො පස්සෙය්ය. පඤ්චපි ලොකධාතුයො පස්සෙය්ය. දසපි ලොකධාතුයො පස්සෙය්ය. වීසම්පි ලොකධාතුයො පස්සෙය්ය. තිංසම්පි ලොකධාතුයො පස්සෙය්ය. චත්තාළීසම්පි ලොකධාතුයො පස්සෙය්ය. පඤ්ඤාසම්පි ලොකධාතුයො පස්සෙය්ය. චත්තාළීසම්පි ලොකධාතුයො පස්සෙය්ය. පඤ්ඤාසම්පි ලොකධාතුයො පස්සෙය්ය. සතම්පි ලොකධාතුයො පස්සෙය්ය. සහස්සිම්පි චූලනිකං ලොකධාතුං පස්සෙය්ය. ද්විසහස්සිම්පි{3} මජ්ඣිමිකං ලොකධාතුං පස්සෙය්ය. තිසහස්සිං මහාසහස්සිම්පි ලොකධාතුං{4} පස්සෙය්ය. යාවතා වා පන ආකඞ්ඛෙය්ය තාවතකං පස්සෙය්ය. එවං පරිසුද්ධං භගවතො දිබ්බං චක්ඛු. එවං භගවා{5} දිබ්බෙන චක්ඛුනාපි විවටචක්ඛූ."
                    }
                ],
                "footnotes": [
                    {
                        "type": "footnote",
                        "text": "1. උම්මාර - ස්යා."
                    },
                    {
                        "type": "footnote",
                        "text": "2. කූටො - ස්යා."
                    },
                    {
                        "type": "footnote",
                        "text": "3. ද්විසහස්සම්පි - සීමු. II."
                    },
                    {
                        "type": "footnote",
                        "text": "4. තිසහස්සිම්පි ලොකධාතුං - ස්යා."
                    },
                    {
                        "type": "footnote",
                        "text": "5. භගවතා - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 490,
            "pali": {
                "entries": [
                    {
                        "type": "paragraph",
                        "text": "කථං භගවා **පඤ්ඤාචක්ඛුනාපි** විවටචක්ඛු? භගවා මහාපඤ්ඤො පුථුපඤ්ඤො හාසුපඤ්ඤො{1} ජවනපඤ්ඤො තික්ඛපඤ්ඤො නිබ්බෙධිකපඤ්ඤො පඤ්ඤාපභෙදකුසලො පභින්නඤාණො අධිගතපටිසම්භිදො, චතුවෙසාරජ්ජප්පත්තො දසබලධාරී පුරිසාසභො පුරිසසීහො පුරිසනාගො පුරිසාජඤ්ඤො පුරිසධොරය්හො{2} අනන්තඤාණො අනන්තතෙජො අනන්තයසො, අඩ්ඪො මහද්ධනො ධනවා, නෙතා විනෙතා අනුනෙතා පඤ්ඤාපෙතා නිජ්ඣාපෙතා පෙක්ඛෙතා පසාදෙතා. සො හි භගවා අනුප්පන්නස්ස මග්ගස්ස උප්පාදෙතා අසඤ්ජාතස්ස මග්ගස්ස සඤ්ජනෙතා, අනක්ඛාතස්ස මග්ගස්ස අක්ඛාතා. මග්ගඤ්ඤූ මග්ගවිදූ මග්ගකොවිදො. මග්ගානුගා ච පන එතරහි සාවකා විහරන්ති පච්ඡාසමන්නාගතා. සො හි භගවා ජානං ජානාති, පස්සං පස්සති. චක්ඛුභූතො ඤාණභූතො ධම්මභූතො බ්රහ්මභූතො වත්තා පවත්තා අත්ථස්ස නින්නෙතා අමතස්ස දාතා, ධම්මස්සාමි තථාගතො. නත්ථි තස්ස භගවතො අඤ්ඤාතං අදිට්ඨං අවිදිතං අසච්ඡිකතං අඵස්සිතං{3} පඤ්ඤාය, අතීතං අනාගතං පච්චුප්පන්නං උපාදාය සබ්බෙ ධම්මා සබ්බාකාරෙන බුද්ධස්ස භගවතො ඤාණමුඛෙ ආපාථං ආගච්ඡන්ති, යං කිඤ්චි ඤෙය්යං{4} නාම අත්ථි ධම්මං ජානිතබ්බං, අත්තත්ථො වා පරත්ථො වා උභයත්ථො වා දිට්ඨධම්මිකො වා අත්ථො සම්පරායිකො වා අත්ථෙ උත්තානො වා අත්ථො ගම්භීරො වා අත්ථො ගූළ්හො වා අත්ථො පටිච්ඡන්නො වා අත්ථො නෙය්යා වා අත්ථො නීතො වා අත්ථො අනවජ්ජො වා අත්ථො නික්කිලෙසො වා අත්ථො වොදානො{5} වා අත්ථො පරමත්ථො වා අත්ථො, සබ්බං තං අන්තොබුද්ධඤාණෙ පරිවත්තති. සබ්බං කායකම්මං බුද්ධස්ස භගවතො ඤාණානුපරිවත්ති. සබ්බං වචීකම්මං - සබ්බං මනොකම්මං ඤාණානුපරිවත්ති. අතීතෙ බුද්ධස්ස භගවතො අප්පටිහතං ඤාණං අනාගතෙ - පච්චුප්පන්නෙ අප්පටිහතං ඤාණං. යාවතකං ඤෙය්යං තාවතකං ඤාණං, යාවතකං ඤාණං, තාවතකං ඤෙය්යං, ඤෙය්යපරියන්තිකං ඤාණං, ඤාණපරියන්තිකං ඤෙය්යං, ඤෙය්යං අතික්කමිත්වා ඤාණං නප්පවත්තති, ඤණං අතික්කමිත්වා ඤෙය්යපථො නත්ථි, අඤ්ඤමඤ්ඤපරියන්තට්ඨායිනො තෙ ධම්මා. යථා ද්වින්නං සමුග්ගපටලානං සම්මා ඵස්සිතානං හෙට්ඨිමං{6} සමුග්ගපටලං උපරිමං{7} නාතිවත්තති, උපරිමං සමුග්ගපටලං හෙට්ඨිමං නාතිවත්තති, අඤ්ඤමඤ්ඤපරියන්තට්ඨායිනො තෙ, එවමෙවං බුද්ධස්ස භගවතො ඤෙය්යඤ්ච ඤාණඤ්ච අඤ්ඤමඤ්ඤපරියන්තට්ඨායිනො. යාවතකං ඤෙය්යං තාවතකං ඤාණං, යාවතකං ඤාණං තාවතකං ඤෙය්යං, ඤෙය්යපරියන්තිකං ඤාණං, ඤාණපරියන්තිකං ඤෙය්යං, ඤෙයං අතික්කමිත්වා ඤාණං නප්පවත්තති, ඤාණං අතික්කමිත්වා ඤෙය්යපථො නත්ථි, අඤ්ඤමඤ්ඤපරියන්තට්ඨායිනො තෙ ධම්මා."
                    }
                ],
                "footnotes": [
                    {
                        "type": "footnote",
                        "text": "1. භාසපඤ්ඤො - ස්යා."
                    },
                    {
                        "type": "footnote",
                        "text": "2. ධොරෙයෙහා - ස්යා."
                    },
                    {
                        "type": "footnote",
                        "text": "3. අඵුසිතං - ස්යා,"
                    },
                    {
                        "type": "footnote",
                        "text": "4. නෙයං - සීමු. II. PTS."
                    },
                    {
                        "type": "footnote",
                        "text": "5. වොදාතො - ස්යා."
                    },
                    {
                        "type": "footnote",
                        "text": "6. හෙට්ඨිමං ච - ස්යා."
                    },
                    {
                        "type": "footnote",
                        "text": "7. උපරිමං ව - ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 492,
            "pali": {
                "entries": [
                    {
                        "type": "paragraph",
                        "text": "සබ්බධම්මෙසු බුද්ධස්ස භගවතො ඤාණං පරිවත්තති. සබ්බෙ ධම්මා බුද්ධස්ස භගවතො ආවජ්ජනපටිබද්ධා ආකඞ්ඛාපටිබද්ධා මනසිකාරපටිබද්ධා චිත්තුප්පාදපටිබද්ධා. සබ්බසත්තෙසු බුද්ධස්ස භගවතො ඤාණං පරිවත්තති. සබ්බෙසං සත්තානං භගවා ආසයං ජානාති, අනුසයං ජානාති, චරිතං ජානාති, අධිමුත්තිං ජානාති. අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දුවිඤ්ඤාපයෙ භබ්බාභබ්බෙ සත්තෙ පජානාති. සදෙවකො ලොකො සමාරකො සබ්රහ්මකො සස්සමණබ්රාහ්මණී පජා සදෙවමනුස්සා අන්තො බුද්ධඤාණෙ පරිවත්තති. යථා යෙ කෙචි මච්ඡකච්ඡපා අන්තමසො තිමිතිමිඞ්ගලං උපාදාය අන්තොමහාසමුද්දෙ පරිවත්තන්ති, එවමෙවං සදෙවකො ලොකො සමාරකො සබ්රහ්මකො සස්සමණබ්රාහ්මණී පජා සදෙවමනුස්සා අන්තොබුද්ධඤාණෙ පරිවත්තති. යථා යෙ කෙචි පක්ඛී අන්තමසො ගරුළං වෙනතෙය්යං උපාදාය ආකාසස්ස පදෙසෙ පරිවත්තන්ති, එවමෙවං යෙපි තෙ සාරිපුත්තසමා පඤ්ඤාය, තෙපි බුද්ධඤාණස්ස පදෙසෙ පරිවත්තන්ති. බුද්ධඤාණං දෙවමනුස්සානං පඤ්ඤං ඵරිත්වා අභිභවිත්වා තිට්ඨති. යෙ ච තෙ ඛත්තියපණ්ඩිතා බ්රාහ්මණපණ්ඩිතා ගහපතිපණ්ඩිතා සමණපණ්ඩිතා නිපුණා{1} කතපරප්පවාදා වාලවෙධිරූපා වොභින්දන්තා මඤ්ඤෙ චරන්ති පඤ්ඤාගතෙන දිට්ඨිගතානි, තෙ පඤ්හං අභිසඞ්ඛරිත්වා අභිසඞ්ඛරිත්වා තථාගතං උපසඞ්කමිත්වා පුච්ඡන්ති ගූළ්හානි ච පටිච්ඡන්නානි ච. කථිතා විස්සජ්ජිතා ච තෙ පඤ්හා භගවතා{2} හොන්ති නිද්දිට්ඨකාරණා. උපක්ඛිත්තකාව{3} තෙ භගවතො සම්පජ්ජන්ති. අථ ඛො භගවා ව තත්ථ අතිරොචති යදිදං පඤ්ඤායාති. එවං භගවා පඤ්ඤාචක්ඛුනාපි විවටචක්ඛු."
                    },
                    {
                        "type": "paragraph",
                        "text": "කථං භගවා **බුද්ධචක්ඛුනාපි** විවටචක්ඛු? භගවා බුද්ධචක්ඛුනා ලොකං ඔලොකෙන්තො අද්දස සත්තෙ අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දුවිඤ්ඤාපයෙ, අප්පෙකච්චෙ පරලොකවජ්ජභයදස්සාවිනො විහරන්තෙ, අප්පෙකච්චෙ න පරලොකවජ්ජභයදස්සාවිනො විහරන්තෙ. සෙය්යථාපි නාම උප්පලිනියං වා පදුමිනියං වා පුණ්ඩරීකිනියං වා අප්පෙකච්චානි උප්පලානි වා පදුමානි වා පුණ්ඩරීකානි වා උදකෙ ජාතානි උදකෙ සංවද්ධානි උදකා අනුග්ගතානි අන්තොනිමුග්ගපොසීනි, අප්පෙකච්චානි උප්පලානි වා පදුමානි වා පුණ්ඩරීකානි වා උදකෙ ජාතානි උදකෙ සංවද්ධානි සමොදකං ඨිතානි, අප්පෙකච්චානි උප්පලානි වා පදුමානි වා පුණ්ඩරීකානි වා උදකෙ ජාතානි උදකෙ සංවද්ධානි උදකා අච්චුග්ගම්ම තිට්ඨන්ති අනුපලිත්තානි උදකෙන, එවමෙවං භගවා බුද්ධචක්ඛුනා ලොකං ඔලොකෙන්තො අද්දස සත්තෙ අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දුවිඤ්ඤාපයෙ, අප්පෙකච්චෙ පරලොකවජ්ජභයදස්සාවිනො විහරන්තෙ, අප්පෙකච්චෙ න පරලොකවජ්ජභයදස්සාවිනො විහරන්තෙ."
                    }
                ],
                "footnotes": [
                    {
                        "type": "footnote",
                        "text": "1. නිපුඤ්ඤා - ස්යා."
                    },
                    {
                        "type": "footnote",
                        "text": "2. භගවතො - සීමු. II."
                    },
                    {
                        "type": "footnote",
                        "text": "3. උපක්ඛිත්තකා ච - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 494,
            "pali": {
                "entries": [
                    {
                        "type": "paragraph",
                        "text": "ජානාති භගවා අයං පුග්ගලො රාගචරිතො, අයං දොසචරිතො, අයං මොහචරිතො, අයං විතක්කචරිතො, අයං සද්ධාචරිතො, අයං ඤාණචරිතොති. රාගචරිතස්ස භගවා පුග්ගලස්ස අසුභකථං කථෙති. දොසචරිතස්ස භගවා පුග්ගලස්ස මෙත්තාභාවනං ආචික්ඛති. මොහචරිතං භගවා පුග්ගලං උද්දෙසෙ පරිපුච්ඡාය කාලෙන ධම්මසවනෙ කාලෙන ධම්මසාකච්ඡාය ගරුසංවාසෙ නිවෙසෙති. විතක්කචරිතස්ස භගවා පුග්ගලස්ස ආනාපානසතිං ආචික්ඛති සද්ධාචරිතස්ස භගවා පුග්ගලස්ස පසාදනියං නිමිත්තං ආචික්ඛති බුද්ධසුබොධිං ධම්මසුධම්මතං සඞ්ඝසුප්පටිපත්තිං සීලානි ච අත්තනො. ඤාණචරිතස්ස භගවා පුග්ගලස්ස ආචික්ඛති විපස්සනානිමිත්තං අනිච්චාකාරං දුක්ඛාකාරං අනත්තාකාරං."
                    },
                    {
                        "type": "gatha",
                        "text": "1. “සෙලෙ යථා පබ්බතමුද්ධනිට්ඨිතො\nයථාපි පස්සෙ ජනතං සමන්තතො.\nතථූපමං ධම්මමයං සුමෙධ,\nපාසාදමාරුය්හ සමන්තචක්ඛු,\nසොකාවතිණ්ණං ජනතමපෙතසොකො\nඅවෙක්ඛස්සු ජාතිජරාභිභූත”න්ති.{a}",
                        "level": 2
                    },
                    {
                        "type": "unindented",
                        "text": "එවං භගවා බුද්ධචක්ඛුනාපි විවටචක්ඛු."
                    },
                    {
                        "type": "paragraph",
                        "text": "කථං භගවා **සමන්තචක්ඛුනාපි** විවටචක්ඛු? සමන්තචක්ඛු වුච්චති සබ්බඤ්ඤුතඤාණං; භගවා සබ්බඤ්ඤුතඤාණෙන උපෙතො සමුපෙතො උපගතො{1} සමුපගතො{2} උපපන්නො සම්පන්නො සමන්නාගතො."
                    },
                    {
                        "type": "gatha",
                        "text": "2. “න තස්ස අද්දිට්ඨමිධත්ථි කිඤ්චි\nඅථො අවිඤ්ඤාතමජානිතබ්බං,\nසබ්බං අභඤ්ඤාසි යදත්ථි ඤෙය්යං{3}\nතථාගතො තෙන සමන්තචක්ඛූ”ති{b}.",
                        "level": 2
                    },
                    {
                        "type": "paragraph",
                        "text": "එවං භගවා සමන්තචක්ඛුනාපි විවටචක්ඛූති - අකිත්තයී විවටචක්ඛු."
                    },
                    {
                        "type": "paragraph",
                        "text": "**සක්ඛිධම්මං පරිස්සයවිනය**න්ති - ‘සක්ඛිධම්ම’න්ති න ඉතිහිතිහං න ඉතිකිරාය න පරම්පරාය න පිටකසම්පදාය න තක්කහෙතු න නයහෙතු න ආකාරපරිවිතක්කෙන න දිට්ඨිනිජ්ඣානක්ඛන්තියා සාමං සයමභිඤ්ඤාතං අත්තපච්චක්ඛං ධම්මන්ති සක්ඛිධම්මං."
                    }
                ],
                "footnotes": [
                    {
                        "type": "footnote",
                        "text": "1. උපාගතො - පු. සීමු. II."
                    },
                    {
                        "type": "footnote",
                        "text": "2. සමුපාගතො - පු සීමු. II."
                    },
                    {
                        "type": "footnote",
                        "text": "3. නෙය්යං - සීමු. II."
                    },
                    {
                        "type": "footnote",
                        "text": "a. දීඝනිකාය - මහාපදානසුත්ත, මජ්ඣිමනිකාය - අරියපරියෙසනසුත්ත, බොධිරාජකුමාර සුත්ත බ්රහ්මසංයුත්ත - පඨමවග්ග, ඉතිවුත්තක දුතියවග්ග."
                    },
                    {
                        "type": "footnote",
                        "text": "b. පටිසම්භිදාමග්ග - ඤාණකථා, ඉන්ද්රියකථා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 496,
            "pali": {
                "entries": [
                    {
                        "type": "paragraph",
                        "text": "**පරිස්සයවිනය**න්ති ‘පරිස්සයා’ති ද්වෙ පරිස්සයා: පාකටපරිස්සයා ච පටිච්ඡන්නපරිස්සයා ච."
                    },
                    {
                        "type": "paragraph",
                        "text": "කතමෙ පාකටපරිස්සයා? සීහා ව්යග්ඝා දීපී අච්ඡා තරච්ඡා කොකා මහිසා හත්ථි අහී විච්ඡිකා සතපදී චොරා වා අස්සු මානවා වා කතකම්මා වා අකතකම්මා වා, චක්ඛුරොගො සොතරොගො ඝානරොගො ජිව්හාරොගො කායරොගො සීසරොගො කණ්ණරොගො මුඛරොගො දන්තරොගො කාසො සාසො පිනාසො ඩහො ජරො කුච්ඡිරොගො මුච්ඡා පක්ඛන්දිකා සූලා විසූචිකා කුට්ඨං ගණ්ඩො කිලාසො සොසො අපමාරො, දද්දු කණ්ඩු කච්ඡු රඛසා{1} විතච්ඡිකා ලොහිතපිත්තං මධුමෙහො අංසා පිළකා භගන්දලා, පිත්තසමුට්ඨානා ආබාධා, සෙම්හසමුට්ඨානා ආබාධා, වාතසමුට්ඨානා ආබාධා, සන්නිපාතිකා ආබාධා, උතුපරිණාමජා ආබාධා විසමපරිහාරජා ආබාධා, ඔපක්කමිකා ආබාධා, කම්මවිපාකජා ආබාධා, සීතං උණ්හං ජිඝච්ඡා පිපාසා උච්චාරො පස්සාවො, ඩංසමකසවාතාතපසිරිංසපසම්ඵස්සා ඉති වා, ඉමෙ වුච්චන්ති පාකටපරිස්සයා."
                    },
                    {
                        "type": "paragraph",
                        "text": "කතමෙ පටිච්ඡන්නපරිස්සයා? කායදුච්චරිතං වචීදුච්චරිතං මනොදුච්චරිතං, කාමච්ඡන්දනීවරණං ව්යාපාදනීවරණං ථීනමිද්ධනීවරණං උද්ධච්චකුක්කුච්චනීවරණං විචිකිච්ඡානීවරණං, රාගො දොසො මොහො කොධො උපනාහො මක්ඛො පළාසො ඉස්සා මච්ඡරියං මායා සාඨෙය්යං ථම්භො සාරම්භො මානො අතිමානො මදො පමාදො සබ්බෙ කිලෙසා සබ්බානි දුච්චරිතානි සබ්බෙ දරථා සබ්බෙ පරිළාහා සබ්බෙ සන්තාපා සබ්බාකුසලාභිසඞ්ඛාරා. ඉමෙ වුච්චන්ති පටිච්ඡන්නපරිස්සයා."
                    },
                    {
                        "type": "paragraph",
                        "text": "**පරිස්සයාති** - කෙනට්ඨෙන පරිස්සයා? පරිසහන්තීති පරිස්සයා, පරිහානාය සංවත්තන්තීති පරිස්සයා, තත්රාසයාති පරිස්සයා. කථං පරිසහන්තීති පරිස්සයා? තෙ පරිස්සයා තං පුග්ගලං සහන්ති පරිසහන්ති අභිභවන්ති අජ්ඣොත්ථරන්ති පරියාදියන්ති මද්දන්ති. එවං පරිසහන්තීති පරිස්සයා. කථං පරිහානාය සංවත්තන්තීති පරිස්සයා? තෙ පරිස්සයා කුසලානං ධම්මානං අන්තරායාය පරිහානාය සංවත්තන්ති. කතමෙසං කුසලානං ධම්මානං? සම්මාපටිපදාය අනලොමපටිපදාය අප්පච්චනිකපටිපදාය අන්වත්ථපටිපදාය ධම්මානුධම්මපටිපදාය සීලෙසු පරිපූරකාරිතාය ඉන්ද්රියෙසු ගුත්තද්වාරතාය භොජනෙසු මත්තඤ්ඤුතාය ජාගරියානුයොගස්ස සතිසම්පජඤ්ඤස්ස, චතුන්නං සතිපට්ඨානානං භාවනානුයොගස්ස, චතුන්නං සම්මප්පධානානං - චතුන්නං ඉද්ධිපාදානං - පඤ්චන්නං ඉන්ද්රියානං - පඤ්චන්නං බලානං - සත්තන්නං බොජ්ඣඞ්ගානං - අරියස්ස අට්ඨඞ්ගිකස්ස මග්ගස්ස භාවනානුයොගස්ස. ඉමෙසං කුසලානං ධම්මානං අන්තරායාය පරිහානාය සංවත්තන්ති. එවම්පි පරිහානාය සංවත්තන්තීති පරිස්සයා."
                    }
                ],
                "footnotes": [
                    {
                        "type": "footnote",
                        "text": "1. නඛසා - කත්ථචි."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 498,
            "pali": {
                "entries": [
                    {
                        "type": "paragraph",
                        "text": "කථං තත්රාසයාති පරිස්සයා: තත්ථෙතෙ පාපකා අකුසලා ධම්මා උප්පජ්ජන්ති අත්තභාවසන්නිස්සයා. යථා බිලෙ බිලාසයා පාණා සයන්ති, දකෙ දකාසයා පාණා සයන්ති, වනෙ වනාසයා පාණා සයන්ති, රුක්ඛෙ රුක්ඛාසයා පාණා සයන්ති, එවමෙවං තත්ථෙතෙ පාපකා අකුසලා ධම්මා උප්පජ්ජන්ති අත්තභාවසන්නිස්සයාති. එවම්පි තත්රාසයාති පරිස්සයා."
                    },
                    {
                        "type": "unindented",
                        "text": "වුත්තඤ්හෙතං භගවතා:"
                    },
                    {
                        "type": "paragraph",
                        "text": "“සාන්තෙවාසිකො භික්ඛවෙ, භික්ඛු සාචරියකො දුක්ඛං න ඵාසු විහරති. කථඤ්ච භික්ඛවෙ, භික්ඛු සාන්තෙවාසිකො සාචරියකො දුක්ඛං න ඵාසු විහරති? ඉධ භික්ඛවෙ, භික්ඛුනො චක්ඛුනා රූපං දිස්වා උප්පජ්ජන්ති පාපකා අකුසලා ධම්මා සරසඞ්කප්පා සඤ්ඤොජනීයා, ත්යාස්ස{1} අන්තො වසන්ති අන්වාස්සවසන්ති{2} පාපකා අකුසලා ධම්මාති, තස්මා සාන්තෙවාසිකොති වුච්චති. තෙ නං සමුදාචරන්ති, සමුදාචරන්ති නං පාපකා අකුසලා ධම්මාති, තස්මා සාචරියකොති වුච්චති. පුන චපරං භික්ඛවෙ භික්ඛුනො සොතෙන සද්දං සුත්වා - ඝානෙන ගන්ධං ඝායිත්වා - ජිව්හාය රසං සායිත්වා - කායෙන ඵොට්ඨබ්බං ඵුසිත්වා - මනසා ධම්මං විඤ්ඤාය උප්පජ්ජන්ති පාපකා අකුසලා ධම්මා සරසඞ්කප්පා සඤ්ඤොජනීයා. ත්යාස්ස අන්තො වසන්ති, අන්වාස්ස වසන්ති පාපකා අකුසලා ධම්මාති, තස්මා සාන්තෙවාසිකොති වුච්චති. තෙ නං සමුදාචරන්ති, සමුදාචරන්ති නං පාපකා අකුසලා ධම්මාති, තස්මා සාචරියකොති වුච්චති. එවං ඛො භික්ඛවෙ, භික්ඛු සාන්තෙවාසිකො සාචරියකො දුක්ඛං න ඵාසු විහරතී”ති.{a} එවම්පි තත්රාසයාති පරිස්සයා."
                    },
                    {
                        "type": "unindented",
                        "text": "වුත්තඤ්හෙතං භගවතා;"
                    },
                    {
                        "type": "paragraph",
                        "text": "“තයො’මෙ භික්ඛවෙ අන්තරා මලා අන්තරා අමිත්තා අන්තරා සපත්තා අන්තරා වධකා අන්තරා පච්චත්ථිකා. කතමෙ තයො? ලොභො භික්ඛවෙ, අන්තරාමලං අන්තරාමිත්තො අන්තරාසපත්තො අන්තරාවධකො අන්තරාපච්චත්ථිකො. දොසො භික්ඛවෙ - මොහො භික්ඛවෙ අන්තරාමලං අන්තරාමිත්තො අන්තරාසපත්තො අන්තරාවධකො අන්තරාපච්චත්ථිකො. ඉමෙ ඛො භික්ඛවෙ, තයො අන්තරා මලා අන්තරා මිත්තා අන්තරා සපත්තා අන්තරා වධකා අන්තරා පච්චත්ථිකාති.{b}"
                    },
                    {
                        "type": "gatha",
                        "text": "3. අනත්ථජනනො ලොභො ලොභො චිත්තප්පකොපනො,\nභයමන්තරතො ජාතං තං ජනො නාවබුජ්ඣති.{b}",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ත්යස්ස - සීමු. II. මඡසං."
                    },
                    {
                        "type": "footnote",
                        "text": "2. අන්වාස්සවන්ති - සීමු. II. අන්තස්ස වසන්ති - සං අන්ථාස්ස වසන්ති - ස"
                    },
                    {
                        "type": "footnote",
                        "text": "a. සළායතනසංයුත්ත - නවපුරාණවග්ග"
                    },
                    {
                        "type": "footnote",
                        "text": "b. ඉතිවුත්තක - චතුත්ථවග්ග - මලසුත්ත"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 500,
            "pali": {
                "entries": [
                    {
                        "type": "gatha",
                        "text": "4. ලුද්ධො අත්ථං න ජානාති ලුද්ධො ධම්මං න පස්සති,\nඅන්ධන්තමං තදා හොති යං ලොභො සහතෙ නරං.",
                        "level": 1
                    },
                    {
                        "type": "gatha",
                        "text": "5. අනත්ථජනනො දොසො දොසො චිත්තප්පකොපනො,\nභයමන්තරතො ජාතං තං ජනො නාවබුජ්ඣති.",
                        "level": 1
                    },
                    {
                        "type": "gatha",
                        "text": "6. කුද්ධො අත්ථං න ජානාති කුද්ධො ධම්මං න පස්සති,\nඅන්ධන්තමං තදා හොති යං කොධො සහතෙ නරං.",
                        "level": 1
                    },
                    {
                        "type": "gatha",
                        "text": "7. අනත්ථජනනො මොහො මොහො චිත්තප්පකොපනො,\nභයමන්තරතො ජාතං තං ජනො නාවබුජ්ඣති.",
                        "level": 1
                    },
                    {
                        "type": "gatha",
                        "text": "8. මූළ්හො අත්ථං න ජානාති මූළ්හො ධම්මං න පස්සති,\nඅන්ධන්තමං තදා හොති යං මොහො සහතෙ නර”න්ති.{a}",
                        "level": 1
                    },
                    {
                        "type": "unindented",
                        "text": "එවම්පි තත්රාසයාති පරිස්සයා."
                    },
                    {
                        "type": "unindented",
                        "text": "වුත්තං හෙතං භගවතා’"
                    },
                    {
                        "type": "paragraph",
                        "text": "“තයො ඛො’මෙ මහාරාජ, පුරිසස්ස ධම්මා අජ්ඣත්තං උප්පජ්ජමානා උප්පජ්ජන්ති අහිතාය දුක්ඛාය අඵාසුවිහාරාය. කතමෙ තයො: ලොභො ඛො මහාරාජ, පුරිසස්ස ධම්මො අජ්ඣත්තං උප්පජ්ජමානො උප්පජ්ජති අහිතාය දුක්ඛාය අඵාසුවිහාරාය, දොසො ඛො මහාරාජ - මොහො ඛො මහාරාජ, පුරිසස්ස ධම්මො අජ්ඣත්තං උප්පජ්ජමානො උප්පජ්ජති අහිතාය දුක්ඛාය අඵාසුවිහාරාය. ඉමෙ ඛො මහාරාජ තයො පුරිසස්ස ධම්මා අජ්ඣත්තං උප්පජ්ජමානා උප්පජ්ජන්ති අහිතාය දුක්ඛාය අඵාසුවිහාරාය.{b}"
                    },
                    {
                        "type": "gatha",
                        "text": "9. “ලොභො දොසො ච මොහො ච පුරිසං පාපචෙතසං,\nහිංසන්ති අත්තසම්භූතා තචසාරං ‘ව සම්ඵල”න්ති{b}",
                        "level": 1
                    },
                    {
                        "type": "unindented",
                        "text": "එවම්පි තත්රාසයාති පරිස්සයා."
                    },
                    {
                        "type": "unindented",
                        "text": "වුත්තඤ්හෙතං භගවතා:"
                    },
                    {
                        "type": "gatha",
                        "text": "10. “රාගො ච දොසො ච ඉතොනිදානා\nඅරතී රතී ලොමහංසා ඉතොජා,\nඉතො සමුට්ඨාය මනොවිතක්කා\nකුමාරකා ධඞ්කමිවොස්සජන්තී”ති{c}.",
                        "level": 2
                    },
                    {
                        "type": "unindented",
                        "text": "එවම්පි තත්රාසයාති පරිස්සයා."
                    },
                    {
                        "type": "paragraph",
                        "text": "**පරිස්සය විනය**න්ති - පරිස්සයවිනයං පරිස්සයපහානං පරිස්සයවූපසමං පරිස්සයපටිනිස්සග්ගං පරිස්සයපටිප්පස්සද්ධිං අමතං නිබ්බානන්ති - සක්ඛිධම්මං පරිස්සයවිනයං."
                    }
                ],
                "footnotes": [
                    {
                        "type": "footnote",
                        "text": "a. ඉතිවුත්තක - චතුත්ථවග්ග - මලසුත්ත"
                    },
                    {
                        "type": "footnote",
                        "text": "b. කොසලසංයුත්ත - පඨමවග්ග. "
                    },
                    {
                        "type": "footnote",
                        "text": "c. සුත්තනිපාත - සූචිලොමසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 502,
            "pali": {
                "entries": [
                    {
                        "type": "paragraph",
                        "text": "**පටිපදං වදෙහි භද්දන්තෙ**ති - පටිපදං වදෙහි සම්මාපටිපදං අනුලොමපටිපදං අපච්චනීකපටිපදං අන්වත්ථපටිපදං ධම්මානුධම්මපටිපදං සීලෙසු පරිපූරකාරිතං ඉන්ද්රියෙසු ගුත්තද්වාරතං භොජනෙ මත්තඤ්ඤුතං ජාගරියානුයොගං සතිසම්පජඤ්ඤං චත්තාරො සතිපට්ඨානෙ චත්තාරො සම්මප්පධානෙ චත්තාරො ඉද්ධිපාදෙ පඤ්චින්ද්රියානි පඤ්ච බලානි සත්තබොජ්ඣඞ්ගෙ අරියං අට්ඨඞ්ගිකං මග්ගං නිබ්බානඤ්ච නිබ්බානගාමිනිඤ්ච පටිපදං; **වදෙහි** ආචික්ඛ දෙසෙහි පඤ්ඤපෙහි පට්ඨපෙහි විවර විභජ උත්තානීකරොහි පකාසෙහීති - පටිපදං වදෙහි; **භද්දන්තෙ**ති සො නිම්මිතො බුද්ධං භගවන්තං ආලපති. අථවා, යං ත්වං ධම්මං ආචික්ඛි දෙසෙසි පඤ්ඤපෙසි පට්ඨපෙසි විවරි විභජි උත්තානීඅකාසි පකාසෙසි, සබ්බං තං සුන්දරං භද්දකං කල්යාණං අනවජ්ජං සෙවිතබ්බන්ති - පටිපදං වදෙහි භද්දන්තෙ."
                    },
                    {
                        "type": "paragraph",
                        "text": "**පාතිමොක්ඛමථවාපි සමාධි**න්ති - පාතිමොක්ඛන්ති: සීලං පතිට්ඨා ආදි චරණං සංයමො සංවරො මුඛං පමුඛං කුසලානං ධම්මානං සමාපත්තියා{a}. **අථවාපි සමාධි**න්ති යා චිත්තස්ස ඨිති සණ්ඨිති අවට්ඨිති අවිසාහාරො අවික්ඛෙපො අවිසාහටමානසතා සමථො සමාධින්ද්රියං සමාධිබලං සම්මාසමාධීති{b}. - පාතිමොක්ඛමථවාපි සමාධිං."
                    },
                    {
                        "type": "unindented",
                        "text": "තෙනාහ සො නිම්මිතො:"
                    },
                    {
                        "type": "gatha",
                        "text": "“අකිත්තයී විවටචක්ඛු - සක්ඛිධම්මං පරිස්සයවිනයං,\nපටිපදං වදෙහි භද්දන්තෙ - පාතිමොක්ඛමථවාපි සමාධි”න්ති.",
                        "level": 1
                    },
                    {
                        "type": "heading",
                        "text": "14 - 8",
                        "level": 1
                    },
                    {
                        "type": "gatha",
                        "text": "චක්ඛූහි නෙව ලොලස්ස\nගාමකථාය ආවරයෙ සොතං,\nරසෙ ච නානුගිජ්ඣෙය්ය\nන ච මමායෙථ කිඤ්චි ලොකස්මිං.",
                        "level": 2
                    },
                    {
                        "type": "paragraph",
                        "text": "**චක්ඛූහි නෙව ලොලස්සා**ති - කථං ‘චක්ඛුලොලො’ හොති? ඉධෙකච්චො භික්ඛූ චක්ඛුලොලො චක්ඛුලොලියෙන සමන්නාගතො හොති: අදිට්ඨං දක්ඛිතබ්බං, දිට්ඨං සමතික්කමිතබ්බන්ති ආරාමෙන ආරාමං, උය්යානෙන උය්යානං, ගාමෙන ගාමං, නිගමෙන නිගමං, නගරෙන නගරං. රට්ඨෙන රට්ඨං, ජනපදෙන ජනපදං, දීඝචාරිකං අනවත්ථිතචාරිකං{1} අනුයුත්තො හොති රූපදස්සනාය. එවම්පි චක්ඛුලොලො හොති."
                    }
                ],
                "footnotes": [
                    {
                        "type": "footnote",
                        "text": "a. ඣානවිභඞ්ග."
                    },
                    {
                        "type": "footnote",
                        "text": "b. ධම්මසඞ්ගණි - චිත්තුප්පාදකණ්ඩ."
                    },
                    {
                        "type": "footnote",
                        "text": "1. අනවට්ඨිතචාරිකං - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 504,
            "pali": {
                "entries": [
                    {
                        "type": "paragraph",
                        "text": "අථවා, භික්ඛු අන්තරඝරං පවිට්ඨො වීථිං පටිපන්නො අසංවුතො ගච්ඡති හත්ථිං ඔලොකෙන්තො. අස්සං ඔලොකෙන්තො, රථං ඔලොකෙන්තො, පත්තිං ඔලොකෙන්තො, ඉත්ථියො ඔලොකෙන්තො, පුරිසෙ ඔලොකෙන්තො, කුමාරකෙ ඔලොකෙන්තො, කුමාරිකායො ඔලොකෙන්තො, අන්තරාපණං ඔලොකෙන්තො, ඝරමුඛානි ඔලොකෙන්තො, උද්ධං ඔලොකෙන්තො, අධො ඔලොකෙන්තො, දිසාවිදිසං විපෙක්ඛමානො{1} ගච්ඡති. එවම්පි චක්ඛුලොලො හොති-"
                    },
                    {
                        "type": "paragraph",
                        "text": "අථවා, භික්ඛු චක්ඛුනා රූපං දිස්වා නිමිත්තග්ගාහී හොති අනුබ්යඤ්ජනග්ගාහී යත්වාධිකරණමෙනං චක්ඛුන්ද්රියං අසංවුතං විහරන්තං අභිජ්ඣා දොමනස්සා පාපකා අකුසලා ධම්මා අන්වාස්සවෙය්යුං, තස්ස සංවරාය න පටිපජ්ජති, න රක්ඛති චක්ඛුන්ද්රියං, චක්ඛුන්ද්රියෙ න සංවරං ආපජ්ජති. එවම්පි චක්ඛුලොලො හොති. යථා වා පනෙකෙ භොන්තො සමණබ්රාහ්මණා සද්ධාදෙය්යානි භොජනානි භුඤ්ජිත්වා තෙ එවරූපං විසූකදස්සනං අනුයුත්තා විහරන්ති. සෙය්යථීදං: නච්චං ගීතං වාදිතං පෙක්ඛං අක්ඛානං පාණිස්සරං වෙතාළං කුම්භථූනං සොභනගරකං{2} චණ්ඩාලං වංසං ධොවනං හත්ථියුද්ධං අස්සයුද්ධං මහිසයුද්ධං උසභයුද්ධං ගොයුද්ධං අජයුද්ධං මෙණ්ඩයුද්ධං කුක්කුටයුද්ධං වට්ටකයුද්ධං දණ්ඩයුද්ධං මුට්ඨියුද්ධං නිබ්බුද්ධං{3} උය්යොධිකං බලග්ගං සෙනාබ්යූහං අණීකදස්සනං ඉති වා. එවම්පි චක්ඛුලොලො හොති-"
                    },
                    {
                        "type": "paragraph",
                        "text": "කථං න ‘චක්ඛුලොලො’ හොති? ඉධෙකච්චො භික්ඛූ න චක්ඛුලොලො න චක්ඛුලොලියෙන සමන්නාගතො හොති: අදිට්ඨං දක්ඛිතබ්බං, දිට්ඨං සමතික්කමිතබ්බන්ති න ආරාමෙන ආරාමං න, උය්යානෙන උය්යානං, න ගාමෙන ගාමං, න නිගමෙන නිගමං, න නගරෙන නගරං න රට්ඨෙන රට්ඨං, න ජනපදෙන ජනපදං, දීඝචාරිකං අනවත්තිතචාරිකං අනුයුත්තො හොති රූපදස්සනාය. එවම්පි න චක්ඛුලොලො හොති. අථවා භික්ඛු අන්තරඝරං පවිට්ඨො වීථිං පටිපන්නො සංවුතො ගච්ඡති: න හත්ථිං ඔලොකෙන්තො. න අස්සං ඔලොකෙන්තො, න රථං ඔලොකෙන්තො, න පත්තිං ඔලොකෙන්තො, න ඉත්ථියො ඔලොකෙන්තො, න පුරිසෙ ඔලොකෙන්තො, න කුමාරකෙ ඔලොකෙන්තො, න කුමාරිකායො ඔලොකෙන්තො, න අන්තරාපණං ඔලොකෙන්තො, න ඝරමුඛානි ඔලොකෙන්තො, න උද්ධං ඔලොකෙන්තො, න අධො ඔලොකෙන්තො, න දිසාවිදිසං පෙක්ඛමානො ගච්ඡති. එවම්පි න චක්ඛුලොලො හොති -"
                    },
                    {
                        "type": "paragraph",
                        "text": "අථවා, භික්ඛු චක්ඛුනා රූපං දිස්වා න නිමිත්තග්ගාහී හොති නානුබ්යඤ්ජනග්ගාහී. යත්වාධිකරණමෙනං චක්ඛුන්ද්රියං අසංවුතං විහරන්තං අභිජ්ඣා දොමනස්සා පාපකා අකුසලා ධම්මා අන්වාස්සවෙය්යුං, තස්ස සංවරාය පටිපජ්ජති, රක්ඛති චක්ඛුන්ද්රියං, චක්ඛුන්ද්රියෙ සංවරං ආපජ්ජති. එවම්පි න චක්ඛුලොලො හොති. යථා වා පනෙකෙ භොන්තො සමණබ්රාහ්මණා සද්ධාදෙය්යානි භොජනානි භුඤ්ජිත්වා තෙ එවරූපං විසූකදස්සනං අනනුයුත්තා විහරන්ති. සෙය්යථීදං: නච්චං ගීතං වාදිතං පෙක්ඛං අක්ඛානං -පෙ- අණීකදස්සනං ඉති වා. එවරූපා විසූකදස්සනා පටිවිරතො හොති. එවම්පි චක්ඛුලොලො හොති-"
                    }
                ],
                "footnotes": [
                    {
                        "type": "footnote",
                        "text": "1. පෙක්ඛමානො - සීමු. II."
                    },
                    {
                        "type": "footnote",
                        "text": "2. සොභනකං - මඡසං"
                    },
                    {
                        "type": "footnote",
                        "text": "3. නිබුද්ධං - මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 506,
            "pali": {
                "entries": [
                    {
                        "type": "paragraph",
                        "text": "**චක්ඛූහි නෙව ලොලස්සා**ති - චක්ඛුලොලියං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය. චක්ඛුලොලියා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - චක්ඛූහි නෙව ලොලස්ස."
                    },
                    {
                        "type": "paragraph",
                        "text": "**ගාමකථාය ආවරයෙ සොත**න්ති - ගාමකථා වුච්චති බත්තිංස තිරච්ඡානකථා. සෙය්යථීදං: රාජකථා චොරකථා මහාමත්තකථා සෙනාකථා භයකථා යුද්ධකථා අන්නකථා පානකථා වත්ථකථා යානකථා සයනකථා මාලාකථා ගන්ධකථා ඤාතිකථා ගාමකථා නිගමකථා නගරකථා ජනපදකථා ඉත්ථිකථා පුරිසකථා සූරකථා විසිඛාකථා කුම්භට්ඨානකථා පුබ්බපෙතකථා නානත්තකථා{1} ලොකක්ඛායිකා සමුද්දක්ඛායිකා ඉතිභවාභවකථා ඉති වා."
                    },
                    {
                        "type": "paragraph",
                        "text": "**ගාමකථාය ආවරයෙ සොත**න්ති - ගාමකථාය සොතං ආවරෙය්ය නිවාරෙය්ය සන්නිවාරෙය්ය රක්ඛෙය්ය ගොපෙය්ය පිදහෙය්ය පච්ඡින්දෙය්යාති - ගාමකථාය ආවරයෙ සොතං."
                    },
                    {
                        "type": "paragraph",
                        "text": "**රසෙ ච නානුගිජ්ඣෙය්යාති** - ‘ රසො’ති මූලරසො ඛන්ධරසො තචරසො පත්තරසො පුප්ඵරසො ඵලරසො අම්බිලං මධුරං තිත්තකං කටුකං ලොණකං ඛාරිකං ලපිලං{2} කසාවො සාදුං අසාදුං සීතං උණ්හං. සන්තෙකෙ සමණබ්රාහ්මණා රසගිද්ධා. තෙ ජිව්හග්ගෙන රසග්ගානි පරියෙසන්තා ආහිණ්ඩන්ති. තෙ අම්බිලං ලභිත්වා අනම්බිලං පරියෙසන්ති, අනම්බිලං ලභිත්වා අම්බිලං පරියෙසන්ති -පෙ- සීතං ලභිත්වා උණ්හං පරියෙසන්ති, උණ්හං ලභිත්වා සීතං පරියෙසන්ති. තෙ යං යං ලභිත්වා තෙන තෙන න තුස්සන්ති, අපරාපරං පරියෙසන්ති. මනාපිකෙසු රසෙසු රත්තා ගිද්ධා ගථිතා මුච්ඡිතා අජ්ඣොපන්නා ලග්ගා ලග්ගිතා පලිබුද්ධා. යස්සෙසා රසතණ්හා පහීනා සමුච්ඡින්නා -පෙ- ඤාණග්ගිනා දඩ්ඪා. සො පටිසඞ්ඛායොනිසො ආහාරං ආහාරෙති: නෙව දවාය -පෙ- ඵාසුවිහාරො චා’ති. යථා වණං ආලිම්පෙය්ය යාවදෙව ආරුහණත්ථාය, යථා වා අක්ඛං අබ්භඤ්ජෙය්ය යාවදෙව භාරස්ස නිත්ථරණත්ථාය, යථා වා පුත්තමංසං ආහාර ආහාරෙය්ය යාවදෙව කන්තාරස්ස නිත්ථරණත්ථාය, යථා වා පුත්තමංසං ආහාර ආහාරෙය්ය යාවදෙව කන්තාරස්ස නිත්ථරණත්ථාය, එවමෙව භික්ඛු පටිසඞ්ඛායොනිසො ආහාර ආහාරෙති: නෙව දවාය -පෙ- අනවජ්ජතා ච ඵාසුවිහාරො චාති. රසතණ්හං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය, රසතණ්හාය ආරතො අස්ස විරතො විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරීයාදීකතෙන චෙතසා විහරෙය්යාති - රසෙ ච නානුගිජ්ඣෙය්ය."
                    }
                ],
                "footnotes": [
                    {
                        "type": "footnote",
                        "text": "1. නානත්ථකථා - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 508,
            "pali": {
                "entries": [
                    {
                        "type": "paragraph",
                        "text": "**න ච මමායෙථ කිඤ්චි ලොකස්මි**න්ති - ‘මමත්තා’ති ද්වෙ මමත්තා: තණ්හාමමත්තඤ්ච දිට්ඨිමමත්තඤ්ච -පෙ- ඉදං තණ්හාමමත්තං. -පෙ- ඉදං දිට්ඨිමමත්තං. තණ්හාමමත්තං පහාය දිට්ඨිමමත්තං පටිනිස්සජිත්වා චක්ඛුං න මමායෙය්ය, න ගණ්හෙය්ය, න පරාමසෙය්ය, නාභිනිවිසෙය්ය, සොතං, ඝානං, ජිව්හං. කායං, රූපෙ, සද්දෙ, ගන්ධෙ, රසෙ, ඵොට්ඨබ්බෙ, කුලං, ගණං, ආවාසං, ලාභං, යසං, පසංසං, සුඛං, චීවරං, පිණ්ඩපාතං, සෙනාසනං, ගිලානපච්චයභෙසජ්ජපරික්ඛාරං, කාමධාතුං, රූපධාතුං, අරූපධාතුං, කාමභවං, රූපභවං, අරූපභවං, සඤ්ඤාභවං, අසඤ්ඤාභවං, නෙවසඤ්ඤානාසඤ්ඤාභවං, එකවොකාරභවං, චතුවොකාරභවං, පඤ්චවොකාරභවං, අතීතං, අනාගතං, පච්චුප්පන්නං, දිට්ඨසුතමුතවිඤ්ඤාතබ්බෙ ධම්මෙ න මමායෙය්ය, න ගණ්හෙය්ය, න පරාමසෙය්ය, නාභිනිවිසෙය්ය. **කිඤ්චී**ති කිඤ්චි රූපගතං වෙදනාගතං සඤ්ඤාගතං සඞ්ඛාරගතං විඤ්ඤාණගතං; **ලොකස්මි**න්ති අපායලොකෙ -පෙ- ආයතනලොකෙති - න ච මමායෙථ කිඤ්චි ලොකස්මිං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“චක්ඛූහි නෙව ලොලස්ස\nගාමකථාය ආවරයෙ සොතං,\nරසෙ ච නානුගිජ්ඣෙය්ය\nන ච මමායෙථ කිඤ්චි ලොකස්මි”න්ති.",
                        "level": 2
                    },
                    {
                        "type": "heading",
                        "text": "14 - 9",
                        "level": 1
                    },
                    {
                        "type": "gatha",
                        "text": "ඵස්සෙන යදා ඵුට්ඨස්ස\nපරිදෙවං භික්ඛු න කරෙය්ය කුහිඤ්චි.\nභවඤ්ච නාභිජප්පෙය්ය\nභෙරවෙසු ච න සම්පවෙධෙය්ය.",
                        "level": 2
                    },
                    {
                        "type": "paragraph",
                        "text": "**ඵස්සෙන යදා ඵුට්ඨස්සා**ති - ‘ඵස්සො’ති රොගඵස්සො; රොගඵස්සෙන ඵුට්ඨො පරෙතො සමොහිතො සමන්නාගතො අස්ස; චක්ඛුරොගෙන පුට්ඨො පරෙතො සමොහිතො සමන්නාගතො අස්ස; සොතරොගෙන, ඝානරොගෙන ජිව්හාරොගෙන, කායරොගෙන, සීසරොගෙන, කණ්ණරොගෙන, මුඛරොගෙන, දන්තරොගෙන, කාසෙන, සාසෙන, පිනාසෙන, ඩහෙන, ජරෙන, කුච්ඡිරොගෙන, මුච්ඡාය, පක්ඛන්දිකාය, සූලාය විසූචිකාය කුට්ඨෙන ගණ්ඩෙන කිලාසෙන සොසෙන, අපමාරෙන, දද්දුයා කණ්ඩුයා කච්ඡුයා රඛසාය විතච්ඡිකාය. ලොහිතෙන පිත්තෙන මධුමෙහෙන, අංසාය පිළකාය භගන්දලෙන, පිත්තසමුට්ඨානෙන ආබාධෙන සෙම්හසමුට්ඨානෙන ආබාධෙන වාත සමුට්ඨානෙන ආබාධෙන සන්නිපාතිකෙන ආබාධෙන උතුපරිණාමජෙන ආබාධෙන විසමපරිහාරජෙන ආබාධෙන ඔපක්කමිකෙන ආබාධෙන කම්මවිපාකජෙන ආබාධෙන, සීතෙන උණ්හෙන ජිඝච්ඡාය පිපාසාය උච්චාරෙන පස්සාවෙන, ඩංසමකසවාතාතපසිරිංසපසම්ඵස්සෙහි ඵුට්ඨො පරෙතො සමොහිතො සමන්නාගතො අස්සාති - ඵස්සෙන යදා ඵුට්ඨස්ස."
                    }
                ],
                "footnotes": [
                    {
                        "type": "footnote",
                        "text": "1. දාරුනෙන - ස."
                    },
                    {
                        "type": "footnote",
                        "text": "2. අලබ්භමානො - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 510,
            "pali": {
                "entries": [
                    {
                        "type": "paragraph",
                        "text": "**පරිදෙවං භික්ඛු න කරෙය්ය කුහිඤ්චී**ති - ආදෙවං පරිදෙවං ආදෙවනං පරිදෙවනං ආදෙවිතත්තං පරිදෙවිතත්තං වාචා පලපං විප්පලාපං ලාලප්පං ලාලප්පායනං ලාලප්පායිතත්තං න කරෙය්ය න ජනෙය්ය න සඤ්ජනෙය්ය න නිබ්බත්තෙය්ය නාභිනිබ්බත්තෙය්ය. **කුහිඤ්චී**ති කුහිඤ්චි කිම්හිචි කත්ථචි අජ්ඣත්තං වා බහිද්ධා වා අජ්ඣත්තබහිද්ධා වාති - පරිදෙවං භික්ඛු න කරෙය්ය කුහිඤ්චි."
                    },
                    {
                        "type": "paragraph",
                        "text": "**භවඤ්ච නාභිජප්පෙය්යා**ති - කාමභවං න ජප්පෙය්ය, රූපභවං න ජප්පෙය්ය, අරූපභවං න ජප්පෙය්ය න පජප්පෙය්ය නාභිජප්පෙය්යාති - භවඤ්ච නාභිජප්පෙය්ය."
                    },
                    {
                        "type": "paragraph",
                        "text": "**භෙරවෙසු ච න සම්පවෙධෙය්යා**ති - ‘භෙරවාති’ එකෙනාකාරෙන භයම්පි භෙරවම්පි තඤ්ඤෙව. වුත්තං හෙතං භගවතා: “එතං නූන තං භයභෙරවං{1} ආගච්ඡතී”ති{a} බහිද්ධාරම්මණං වුත්තං: සීහා බ්යග්ඝා දීපී අච්ඡා තරච්ඡා කොකා මහිසා{2} අස්සා හත්ථි අහිවිච්ඡිකා සතපදී චොරා වා අස්සු මාණවා කතකම්මා වා අකතකම්මා වා; අථාපරෙන ආකාරෙන භයං වුච්චති අජ්ඣත්තිකං චිත්තසමුට්ඨානං භයං භයානකත්තං{3} ඡම්භිතත්තං ලොමහංසො චෙතසො උබ්බෙගො උත්රාසො, ජාතිභයං ජරාභයං ව්යාධිභයං මරණභයං රාජභයං චොරභයං අග්ගිභයං උදකභයං අත්තානුවාදභයං පරානුවාදභයං දණ්ඩභයං දුග්ගතිභයං ඌමිභයං කුම්භීලභයං ආවට්ටභයං සුසුකාභයං ආජීවිකභයං{4} අසිලොකභයං පරිසාය සාරජ්ජභයං මදනභයං දුග්ගතිභයං භයානකත්තං{3} ඡම්භිතත්තං ලොමහංසො චෙතසො උබ්බෙගො උත්රාසො. **භෙරවෙසු ච න** **සම්පවෙධෙය්යා**ති - භෙරවෙ පස්සිත්වා වා සුණිත්වා වා න වෙධෙය්ය නප්පවෙධෙය්ය න සම්පවෙධෙය්ය න තසෙය්ය න උත්තසෙය්ය න පරිත්තසෙය්ය න භායෙය්ය න සන්තාසං ආපජ්ජෙය්ය; අභීරු අස්ස අච්ඡම්භී අනුත්රාසී අපලායී පහීනභයභෙරවො විගතලොමහංසො විහරෙය්යාති - භෙරවෙසු ච න සම්පවෙධෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඵස්සෙන යදා ඵුට්ඨස්ස\nපරිදෙවං භික්ඛු න කරෙය්ය කුහිඤ්චි,\nභවඤ්ච නාභිජප්පෙය්ය\nභෙරවෙසු ච න සම්පවෙධෙය්යා’ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. භයං භෙරවං - සීමු. II. මඡසංPTS."
                    },
                    {
                        "type": "footnote",
                        "text": "2. මහිංසා - මඡසං, ගොමහිසා - PTS."
                    },
                    {
                        "type": "footnote",
                        "text": "3. භයානකං - PTS."
                    },
                    {
                        "type": "footnote",
                        "text": "4. ආජිවකභයං - සීමු. II. PTS."
                    },
                    {
                        "type": "footnote",
                        "text": "a. මජ්ඣිමනිකාය - භයභෙරවසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 512,
            "pali": {
                "entries": [
                    {
                        "type": "heading",
                        "text": "14 - 10",
                        "level": 1
                    },
                    {
                        "type": "gatha",
                        "text": "අන්නානමථො පානානං\nඛාදනීයානමථොපි වත්ථානං,\nලද්ධා න සන්නිධිං කයිරා\nන ච පරිත්තසෙ තානි අලභමානො.{1}",
                        "level": 2
                    },
                    {
                        "type": "paragraph",
                        "text": "**අන්නානමථො පානානං ඛාදනීයානමථොපි වත්ථාන**න්ති - ‘අන්නාන’න්ති ඔදනො කුම්මාසො සත්තූ මච්ඡො මංසං; **පානාන**න්ති අට්ඨපානානි: අම්බපානං ජම්බුපානං වොචපානං මොචපානං මධුපානං මුද්දිකාපානං සාලුකපානං ඵාරුසකපානං. අපරානිපි අට්ඨ පානානි: කොසම්බපානං කොලපානං බදරපානං ඝතපානං තෙලපානං පයොපානං යාගුපානං රසපානං; **ඛාදනීයාන**න්ති පිට්ඨඛජ්ජකං පූවඛජ්ජකං මූලඛජ්ජකං තචඛජ්ජකං පත්තඛජ්ජකං පුප්ඵඛජ්ජකං ඵලඛජ්ජකං; **වත්ථාන**න්ති ඡ චීවරානි: ඛොමං කප්පාසිකං කොසෙය්යං කම්බලං සාණං හඞ්ගන්ති - අන්නානමථො පානානං ඛාදනීයානමථොපි වත්ථානං."
                    },
                    {
                        "type": "paragraph",
                        "text": "**ලද්ධා න සන්නිධිං කයිරා**ති - ‘ලද්ධා’ති ලද්ධා ලභිත්වා අධිගන්ත්වා වින්දිත්වා පටිලභිත්වා න කුහනාය න ලපනාය න නෙමිත්තිකතාය න නිප්පෙසිකතාය න ලාභෙන ලාභං නිජිගිංසනතාය න කට්ඨදානෙන{1} න වෙළුදානෙන න පත්තදානෙන න පුප්ඵදානෙන න ඵලදානෙන න සිනානිදානෙන න චුණ්ණදානෙන න මත්තිකාදානෙන න දන්තකට්ඨදානෙන න මුඛොදකදානෙන න චාටුකම්යතාය න පාරිභට්ටතාය න පිට්ඨිමංසිකතාය න වත්ථුවිජ්ජාය න තිරච්ඡානවිජ්ජාය න අඞ්ගවිජ්ජාය න නක්ඛත්තවිජ්ජාය න දූතගමනෙන න පහීණගමනෙන න ජඞ්ඝපෙසනියෙන න වෙජ්ජකම්මෙන න නවකම්මෙන න පිණ්ඩපතිපිණ්ඩකෙන න දානානුප්පදානෙන ධම්මෙන සමෙන ලද්ධා ලභිත්වා අධිගන්ත්වා වින්දිත්වා පටිලභිත්වාති - ලද්ධා; **න සන්නිධිං කයිරා**ති අන්නසන්නිධිං පානසන්නිධිං යානසන්නිධිං සයනසන්නිධිං ගන්ධසන්නිධිං ආමිසසන්නිධිං න කරෙය්ය න ජනෙය්ය න සඤ්ජනෙය්ය න නිබ්බත්තෙය්ය නාභිනිබ්බත්තෙය්යාති - ලද්ධා න සන්නිධිං කයිරා."
                    }
                ],
                "footnotes": [
                    {
                        "type": "footnote",
                        "text": "1. අලබ්භමානො - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 514,
            "pali": {
                "entries": [
                    {
                        "type": "paragraph",
                        "text": "**න ච පරිත්තසෙ තානි අලහමානො**{1}ති - අන්නං වා න ලභාමි, පානං වා න ලභාමි, වත්ථං වා න ලභාමි, කුලං වා න ලභාමි, ගණං වා න ලභාමි, ආවාසං වා න ලභාමි, ලාභං වා න ලභාමි, යසං වා න ලභාමි, පසංසං වා න ලභාමි, සුඛං වා න ලභාමි, චීවරං වා න ලභාමි, පිණ්ඩපාතං වා න ලභාමි, සෙනාසනං වා න ලභාමි, ගිලානපච්චයභෙසජ්ජපරික්ඛාරං වා න ලභාමි, ගිලානූපට්ඨාකං වා න ලභාමි, අප්පඤ්ඤාතොම්හීති න තසෙය්ය, න උත්තසෙය්ය, න පරිත්තසෙය්ය, න භායෙය්ය, න සන්තාසං ආපජ්ජෙය්ය, අභීරූ අස්ස අච්ඡම්භී අනුත්රාසී අපලායී පහීනභයභෙරවො විගතලොමහංසො විහරෙය්යාති - න ච පරිත්තසෙ තානි අලභමානො."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අන්නානමථො පානානං\nඛාදනීයානමථොපි වත්ථානං,\nලද්ධා න සන්නිධිං කයිරා\nන ච පරිත්තසෙ තානි අලහමානො”ති.",
                        "level": 2
                    },
                    {
                        "type": "heading",
                        "text": "14 - 11",
                        "level": 1
                    },
                    {
                        "type": "gatha",
                        "text": "ඣායී න පදලොලස්ස\nවිරමෙ කුක්කුච්චා නප්පමජ්ජෙය්ය,\nඅථාසනෙසු සයනෙසු\nඅප්පසද්දෙසු භික්ඛු විහරෙය්ය.",
                        "level": 2
                    },
                    {
                        "type": "paragraph",
                        "text": "**ඣායී න පාදලොලස්සා**ති - “ඣායී”ති පඨමෙනපි ඣානෙන ඣායී, දුතියෙනපි ඣානෙන ඣායී, තතියෙනපි ඣානෙන ඣායී, චතුත්ථෙනපි ඣානෙන ඣායී, සවිතක්කසවිචාරෙනාපි ඣානෙන ඣායී, අවිතක්කවිචාරමත්තෙනාපි ඣානෙන ඣායී, අවිතක්කඅවිචාරෙනාපි ඣානෙන ඣායී, සප්පීතිකෙනාපි ඣානෙන ඣායී, නිප්පීතිකෙනාපි ඣානෙන ඣායී, පීතිසහගතෙනාපි ඣානෙන ඣායී, සාතසහගතෙනාපි ඣානෙන ඣායී, සුඛසහගතෙනාපි ඣානෙන ඣායී, උපෙක්ඛාසහගතෙනාපි ඣානෙන ඣායී, සුඤ්ඤතෙනාපි ඣානෙන ඣායී, අනිමිත්තෙනාපි ඣානෙන ඣායී, අප්පණිහිතෙනාපි ඣානෙන ඣායී, ලොකියෙනාපි ඣානෙන ඣායී, ලොකුත්තරෙනාපි ඣානෙන ඣායී, ඣානරතො එකත්තමනුයුත්තො සදත්ථගරුකොති - ඣායී."
                    },
                    {
                        "type": "paragraph",
                        "text": "**න පාදලොලස්සා**ති - කථං ‘පාදලොලො’ හොති? ඉධෙකච්චො භික්ඛූ පාදලොලො පාදලොලියෙන සමන්නාගතො හොති:"
                    }
                ],
                "footnotes": [
                    {
                        "type": "footnote",
                        "text": "1. අලබ්භමානො - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 516,
            "pali": {
                "entries": [
                    {
                        "type": "paragraph",
                        "text": "ආරාමෙන ආරාමං උය්යානෙන උය්යානං ගාමෙන ගාමං නිගමෙන නිගමං නගරෙන{1} නගරං රට්ඨෙන රට්ඨං ජනපදෙන ජනපදං දීඝචාරිකං අනවත්ථිතචාරිකං අනුයුත්තො විහරති, එවම්පි පාදලොලො හොති. අථවා භික්ඛු අන්තොපි සඞ්ඝාරාමෙ පාදලොලො පාදලොලියෙන සමන්නාගතො හොති, න අත්ථහෙතු න කාරණහෙතු උද්ධතො අවුපසන්තචිත්තො පරිවෙණතො පරිවෙණං ගච්ඡති, විහාරතො විහාරං ගච්ඡති, අඩ්ඪයොගතො අඩ්ඪයොගං ගච්ඡති, පාසාදතො පාසාදං ගච්ඡති, හම්මියතො හම්මියං ගච්ඡති, ගුහාය ගුහං ගච්ඡති, ලෙනතො ලෙනං ගච්ඡති, කුටිතො කුටිං ගච්ඡති, කූටාගාරතො කූටාගාරං ගච්ඡති, අට්ටතො අට්ටං ගච්ඡති, මාලතො මාලං ගච්ඡති, උද්දණ්ඩතො උද්දණ්ඩං ගච්ඡති, උද්දොසිතතො උද්දොසිතං ගච්ඡති, උපට්ඨානසාලතො උපට්ඨානසාලං ගච්ඡති, මණ්ඩලමාලතො මණ්ඩලමාලං ගච්ඡති, රුක්ඛමූලතො රුක්ඛමූලං ගච්ඡති. යත්ථ වා පන භික්ඛූ නිසීදන්ති තහිං ගච්ඡති, තත්ථ එකස්ස වා දුතියො හොති, ද්වින්නං වා තතියො හොති, තිණ්ණං වා චතුත්ථො හොති. තත්ථ බහුං සම්ඵප්පලාපං පලපති. සෙය්යථීදං: රාජකථං චොරකථං මහාමත්තකථං සෙනාකථං භයකථං යුද්ධකථං අන්නකථං පානකථං වත්ථකථං යානකථං සයනකථං මාලාකථං ගන්ධකථං ඤාතිකථං ගාමකථං නිගමකථං නගරකථං ජනපදකථං ඉත්ථිකථං පුරිසකථං සූරකථං විසිඛාකථං කුම්භට්ඨානකථං පුබ්බපෙතකථං නානත්තකථං ලොකක්ඛායිකං සමුද්දක්ඛායිකං ඉතිභවාභවකථං ඉති වා එවම්පි පාදලොලො හොති."
                    },
                    {
                        "type": "paragraph",
                        "text": "**න පාදලොලස්සා**ති පාදලොලියං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය, පාදලොලියා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්ය චරෙය්ය විචරෙය්ය ඉරීයෙය්ය වත්තෙය්ය පාලෙය්ය යපෙය්ය යාපෙය්ය පටිසල්ලානාරාමො අස්ස පටිසල්ලානරතො අජ්ඣත්තං චෙතොසමථමනුයුත්තො අනිරාකතජ්ඣානො විපස්සනාය සමන්නාගතො බ්රූහෙතා සුඤ්ඤාගාරානං ඣායී ඣානරතො එකත්තමනුයුත්තො සදත්ථ{2} - ගරුකොති - ඣායී න පාදලොලස්ස."
                    },
                    {
                        "type": "paragraph",
                        "text": "**විරමෙ කුක්කුච්චා නප්පමජ්ජෙය්යා**ති - ‘කුක්කුච්ච’න්ති හත්ථකුක්කුච්චම්පි කුක්කුච්චං, පාදකුක්කුච්චම්පි කුක්කුච්චං; හත්ථපාදකුක්කුච්චම්පි කුක්කුච්චං; අකප්පියෙ කප්පියසඤ්ඤිතා කප්පියෙ අකප්පියසඤ්ඤිතා අවජ්ජෙ වජ්ජසඤ්ඤිතා වජ්ජෙ අවජ්ජසඤ්ඤිතා, යං එවරූපං කුක්කුච්චං කුක්කුච්චායනා කුක්කුච්චායිතත්තං චෙතසො විප්පටිසාරො මනොවිලෙඛො, ඉදං වුච්චති කුක්කුච්චං. අපි ච ද්වීහි කාරණෙහි උප්පජ්ජති කුක්කුච්චං චෙතසො විප්පටිසාරො මනොවිලෙඛො:"
                    }
                ],
                "footnotes": [
                    {
                        "type": "footnote",
                        "text": "1. අනවට්ඨිත - මඡසං."
                    },
                    {
                        "type": "footnote",
                        "text": "2. පරමත්ථ - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 518,
            "pali": {
                "entries": [
                    {
                        "type": "paragraph",
                        "text": "කතත්තා ච අකතත්තා ච. කථං කතත්තා ච අකතත්තා ච උප්පජ්ජති කුක්කුච්චං චෙතසො විප්පටිසාරො මනොවිලෙඛො? ‘කතං මෙ කායදුච්චරිතං අකතං මෙ කායසුචරිත’න්ති උප්පජ්ජති කුක්කුච්චං චෙතසො විප්පටිසාරො මනොවිලෙඛො. ‘කතං මෙ වචීදුච්චරිතං අකතං මෙ වචීසුචරිත’න්ති උප්පජ්ජති කුක්කුච්චං චෙතසො විප්පටිසාරො මනොවිලෙඛො. ‘කතං මෙ මනොදුච්චරිතං අකතං මෙ මනොසුචරිතං -පෙ- කතො මෙ පාණාතිපාතො අකතා මෙ පාණාතිපාතා වෙරමණී’ති උප්පජ්ජති කුක්කුච්චං -පෙ- මනොවිලෙඛො. ‘කතං මෙ අදින්නාදානං - කතො මෙ කාමෙසු මිච්ඡාචාරො - කතො මෙ මුසාවාදො - කතා මෙ පිසුණා වාචා - කතා මෙ ඵරුසා වාචා - කතො මෙ සම්ඵප්පලාපො - කතා මෙ අභිජ්ඣා - කතො මෙ බ්යාපාදො - කතා මෙ මිච්ඡාදිට්ඨි අකතා මෙ සම්මාදිට්ඨී’ති උප්පජ්ජති කුක්කුච්චං චෙතසො විප්පටිසාරො මනොවිලෙඛො. එවං කතත්තා ච අකතත්තා ච උප්පජ්ජති කුක්කුච්චං චෙතසො විප්පටිසාරො මනොවිලෙඛො."
                    },
                    {
                        "type": "paragraph",
                        "text": "අථවා, සීලෙසුම්හි න පරිපූරකාරීති උප්පජ්ජති කුක්කුච්චං චෙතසො විප්පටිසාරො මනොවිලෙඛො. ඉන්ද්රියෙසුම්හි අගුත්තද්වාරොති - භොජනෙ අමත්තඤ්ඤූම්හීති - ජාගරියං අනනුයුත්තොම්හීති - න සතිසම්පජඤ්ඤෙන සමන්නාගතොම්හීති - අභාවිතා මෙ චත්තාරො සතිපට්ඨානාති - අභාවිතා මෙ චත්තාරො සම්මප්පධානාති - අභාවිතා මෙ චත්තාරො ඉද්ධිපාදාති - අභාවිතානි මෙ පඤ්චින්ද්රියානීති - අභාවිතානි මෙ පඤ්චබලානීති අභාවිතා මෙ සත්ත බොජ්ඣඞ්ගාති - අභාවිතො මෙ අරියො අට්ඨඞ්ගිකො මග්ගොති දුක්ඛං මෙ අපරිඤ්ඤාතන්ති සමුදයො මෙ අප්පහීණොති මග්ගො මෙ අභාවිතොති නිරොධො මෙ අසච්ඡිකතො’ති උප්පජ්ජති කුක්කුච්චං චෙතසො විප්පටිසාරො මනොවිලෙඛො."
                    },
                    {
                        "type": "paragraph",
                        "text": "**විරමෙ කුක්කුච්චා**ති - කුක්කුච්චා ආරමෙය්ය විරමෙය්ය පටිවිරමෙය්ය, කුක්කුච්චං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය, කුක්කුච්චා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - විරමෙ කුක්කුච්චා."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 520,
            "pali": {
                "entries": [
                    {
                        "type": "paragraph",
                        "text": "**නප්පමජ්ජෙය්යා**ති සක්කච්චකාරී අස්ස සාතච්චකාරී අට්ඨිතකාරී අනොලීනවුත්තිකො අනික්ඛිත්තඡන්දො අනික්ඛිත්තධුරො අප්පමත්තො කුසලෙසු ධම්මෙසු; ‘කදාහං අපරිපූරං වා සීලක්ඛන්ධං පරිපූරෙය්යං, පරිපූරං වා සීලක්ඛන්ධං තත්ථ තත්ථ පඤ්ඤාය අනුග්ගණ්හෙය්ය’න්ති; යො තත්ථ ඡන්දො ච වායාමො ච උස්සාහො ච උස්සොළ්හී ච ථාමො ච අප්පටිවාණී ච සති ච සම්පජඤ්ඤඤ්ච, ආතප්පං පධානං අධිට්ඨානං අනුයොගො අප්පමාදො කුසලෙසු ධම්මෙසු; ‘කදාහං අපරිපූරං වා සමාධික්ඛන්ධං පඤ්ඤාක්ඛන්ධං විමුත්තික්ඛන්ධං විමුත්තිඤාණදස්සනක්ඛන්ධං, කදාහං අපරිඤ්ඤාතං වා දුක්ඛං පරිජානෙය්යං, අප්පහීනෙ වා කිලෙසෙ පජහෙය්යං, අභාවිතං වා මග්ගං භාවෙය්යං, අසච්ඡිකතං නිරොධං සච්ඡිකරෙය්ය’න්ති යො තත්ථ ඡන්දො ච වායාමො ච උස්සාහො ච උස්සොළ්හී ච ථාමො ච අප්පටිවාණී ච සති ච සම්පජඤ්ඤඤ්ච ආතප්පං පධානං අධිට්ඨානං අනුයොගො අප්පමාදො කුසලෙසු ධම්මෙසූති - විරමෙ කුක්කුච්චා නප්පමජ්ජෙය්ය."
                    },
                    {
                        "type": "paragraph",
                        "text": "**අථාසනෙසු සයනෙසු අප්පසද්දෙසු භික්ඛු විහරෙය්යා**ති - ‘අථා’ති පදසන්ධි -පෙ- **ආසනං** වුච්චති යත්ථ නිසීදති මඤ්චො පීඨං භිසි තට්ටිකා චම්මඛණ්ඩො තිණසන්ථාරො පණ්ණසන්ථාරො පලාලසන්ථාරො; **සයනං** වුච්චති සෙනාසනං විහාරො අඩ්ඪයොගො පාසාදො හම්මියං ගුහාති අථාසනෙසු සයනෙසු."
                    },
                    {
                        "type": "paragraph",
                        "text": "**අප්පසද්දෙසු භික්ඛු විහරෙය්යා**ති අප්පසද්දෙසු අප්පනිග්ඝොසෙසු විජනවාතෙසු මනුස්සරාහසෙය්යකෙසු පටිසල්ලානසාරුප්පෙසු සෙනාසනෙසු චරෙය්ය විචරෙය්ය විහරෙය්ය ඉරීයෙය්ය වත්තෙය්ය පාලෙය්ය යපෙය්ය යාපෙය්යාති - අථාසනෙසු සයනෙසු අප්පසද්දෙසු භික්ඛු විහරෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඣායී න පාදලොලස්ස\nවිරමෙ කුක්කුච්චා නප්පමජ්ජෙය්ය,\nඅථාසනෙසු සයනෙසු\nඅප්පසද්දෙසු භික්ඛු විහරෙය්යා”ති.",
                        "level": 2
                    },
                    {
                        "type": "heading",
                        "text": "14 - 12",
                        "level": 1
                    },
                    {
                        "type": "gatha",
                        "text": "නිද්දං න බහුලීකරෙය්ය\nජාගරියං භජෙය්ය ආතාපී,\nතන්දිං මායං භස්සං ඛිඩ්ඩං\nමෙථුනං විප්පජහෙ සවිභූසං.",
                        "level": 2
                    },
                    {
                        "type": "paragraph",
                        "text": "**නිද්දං න බහුලීකරෙය්යා**ති රත්තින්දිවං ඡ කොට්ඨාසෙ කරිත්වා පඤ්ච කොට්ඨාසෙ පටිජග්ගෙය්ය{1} එකං කොට්ඨාසං නිපජ්ජෙය්යාති - නිද්දං න බහුලීකරෙය්ය."
                    }
                ],
                "footnotes": [
                    {
                        "type": "footnote",
                        "text": "1. ජහෙය්ය - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 522,
            "pali": {
                "entries": [
                    {
                        "type": "paragraph",
                        "text": "**ජාගරියං භජෙය්ය ආතාපී**ති - ඉධ භික්ඛු දිවසං චඞ්කමෙන නිසජ්ජාය ආවරණීයෙහි ධම්මෙහි චිත්තං පරිසොධෙය්ය, රත්තියා පඨමං යාමං චඞ්කමෙන නිසජ්ජාය ආවරණීයෙහි ධම්මෙහි චිත්තං පරිසොධෙය්ය, රත්තියා මජ්ඣිමං යාමං දක්ඛිණෙන පස්සෙන සීහසෙය්යං කප්පෙය්ය පාදෙ පාදං අච්චාධාය සතො සම්පජානො උට්ඨානසඤ්ඤං මනසි කරිත්වා; රත්තියා පච්ඡිමං යාමං පච්චුට්ඨාය චඞ්කමෙන නිසජ්ජාය ආවරණීයෙහි ධම්මෙහි චිත්තං පරිසොධෙය්ය. **ජාගරියං භජෙය්යා**ති ජාගරියං භජෙය්ය සම්භජෙය්ය සෙවෙය්ය නිසෙවෙය්ය සංසෙවෙය්ය පටිසෙවෙය්යාති ‘ජාගරියං භජෙය්ය. **ආතාපී**ති ආතප්පං වුච්චති විරියං. යො චෙතසිකො විරියාරම්භො නික්කමො පරක්කමො උය්යාමො වායාමො උස්සාහො උස්සොළ්හී ථාමො ධිති අසිථිලපරක්කමතා අනික්ඛිත්තඡන්දතා අනික්ඛිත්තධුරතා ධුරසම්පග්ගාහො විරියං විරියින්ද්රියං විරියබලං සම්මාවායාමො.{a} ඉමිනා ආතාපෙන උපෙතො සමුපෙතො උපගතො{1} සමුපගතො උපපන්නො{2} සම්පන්නො{3} සමන්නාගතො සො වුච්චති ආතාපීති - ජාගරියං භජෙය්ය ආතාපී."
                    },
                    {
                        "type": "paragraph",
                        "text": "**තන්දිං මායං හස්සං ඛිඩ්ඩං මෙථුනං විප්පජහෙ සවිභූස**න්ති ‘තන්දි’න්ති ‘යා තන්දි තන්දියනා තන්දිමනකතා{4} ආලස්යං ආලස්යයනා ආලස්යායිතත්තං, අයං වුච්චති තන්දි. **මායා**ති මායා වුච්චති වඤ්චනිකා චරියා. ‘ඉධෙකච්චො කායෙන දුච්චරිතං චරිත්වා වාචාය - මනසා දුච්චරිතං චරිත්වා තස්ස පටිච්ඡාදනහෙතු පාපිකං ඉච්ඡං පනිදහති, මා මං ජඤ්ඤාති ඉච්ඡති, මා මං ජඤ්ඤාති සඞ්කප්පෙති, මා මං ජඤ්ඤාති වාචං භාසති, මා මං ජඤ්ඤාති කායෙන පරක්කමති, යා එවරූපා මායා මායාවිතා අච්චාසරා වඤ්චනා නිකති විකිරණා ගුහනා පරිගුහනා ඡාදනා පටිච්ඡාදනා අනුත්තානීකම්මං අනාවීකම්මං වොච්ඡාදනා පාපකිරියා, අයං වුච්චති මායා.{b} ‘**හස්ස**න්ති ඉධෙකච්චො අතිවෙලං දන්තවිදංසකං හසති. වුත්තං හෙතං භගවතා: “කොමාරකමිදං භික්ඛවෙ අරියස්ස විනයෙ යදිදං අතිවෙලං දන්තවිදංසකං හසිත”න්ති.{c} ඛිඩ්ඩන්ති ද්වෙ ඛිඩ්ඩා කායිකා ච ඛිඩ්ඩා වාචසිකා ච ඛිඩ්ඩා. කතමා කායිකා ඛිඩ්ඩා? හත්ථිහිපි කීළන්ති, අස්සෙහිපි කීළන්ති, රථෙහිපි කීළන්ති, ධනූහිපි කීළන්ති, අට්ඨපදෙපි{5} කීළන්ති, දසපදෙපි{5} කිළන්ති, ආකාසෙපි{6} කීළන්ති, පරිහාරපථෙපි කීළන්ති, සන්තිකායපි{7} කීළන්ති, ඛලිකායපි කීළන්ති, ඝටිකායපි කීළන්ති."
                    }
                ],
                "footnotes": [
                    {
                        "type": "footnote",
                        "text": "1. උපාගතො - පු."
                    },
                    {
                        "type": "footnote",
                        "text": "2. උප්පන්නො - ස"
                    },
                    {
                        "type": "footnote",
                        "text": "3. සමුපපන්නො - ස."
                    },
                    {
                        "type": "footnote",
                        "text": "4. තන්දියිතත්තං මනත්තං - සීමු. II."
                    },
                    {
                        "type": "footnote",
                        "text": "5. පදෙහි - සීමු. II. PTS."
                    },
                    {
                        "type": "footnote",
                        "text": "6. අකාසෙහිපි - සීමු. II. PTS."
                    },
                    {
                        "type": "footnote",
                        "text": "7. සත්තිකායපි - ස."
                    },
                    {
                        "type": "footnote",
                        "text": "a. ධම්මසඞ්ගණි - චිත්තුප්පාදකණ්ඩ."
                    },
                    {
                        "type": "footnote",
                        "text": "b. ඛුද්දකවත්ථුවිභඞ්ග. "
                    },
                    {
                        "type": "footnote",
                        "text": "c. තිකඞ්ගුත්තර - සම්බොධිවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 524,
            "pali": {
                "entries": [
                    {
                        "type": "paragraph",
                        "text": "සලාකහත්ථෙනපි කීළන්ති, අක්ඛෙනපි කීළන්ති, පඞ්ගවීරෙනපි{1} කීළන්ති, වඞ්කකෙනපි කීළන්ති, මොක්ඛචිකායපි කීළන්ති, චිඞ්ගුලකෙනපි කීළන්ති, පත්තාළ්හකෙනපි කීළන්ති, රථකෙනපි කීළන්ති, ධනුකෙනපි කීළන්ති අක්ඛරිකායපි කීළන්ති, මනෙසිකායපි කීළන්ති, යථාවජ්ජෙනපි කීළන්ති. අයං කායිකඛිඩ්ඩා. කතමා වාචසිකා ඛිඩ්ඩා? මුඛභෙරිකං මුඛාලම්බරං මුඛදෙණ්ඩිමකං මුඛචලිමකං මුඛභෙරුලකං{2} මුඛදද්දරිකං නාටකං ලාසං ගීතං දවකම්මං. අයං වාචසිකා ඛිඩ්ඩා."
                    },
                    {
                        "type": "paragraph",
                        "text": "**මෙථුන**ධම්මො නාම: යො සො අසද්ධම්මො ගාමධම්මො වසලධම්මො දුට්ඨුල්ලො ඔදකන්තිකො රහස්සො ද්වයංද්වයසමාපත්ති. කිං කාරණා වුච්චති මෙථුනධම්මො? උභින්නං රත්තානං සාරත්තානං අවස්සුතානං පරියුට්ඨිතානං පරියාදින්නචිත්තානං උභින්නං සදිසානං ධම්මොති තං කාරණා වුච්චති මෙථුනධම්මො; යථා උභො කලහකාරකා මෙථුනකාති වුච්චන්ති උභො භණ්ඩනකාරකා - උභො භස්සකාරකා - උභො අධිකරණකාරකා - උභො විවාදකාරා - උභො වාදිනො - උභො සල්ලාපකා මෙථුනකාති වුච්චන්ති, එවමෙවං උභින්නං රත්තානං සාරත්තානං අවස්සුතානං පරියුට්ඨිතානං පරියාදින්නචිත්තානං උභින්නං සදිසානං ධම්මොති තං කාරණා වුච්චති මෙථුනධම්මො."
                    },
                    {
                        "type": "paragraph",
                        "text": "**විභූසා**ති ද්වෙ විභූසා: අත්ථි අගාරියස්ස විභූසා; අත්ථි පබ්බජිතස්ස විභූසා. කතමා අගාරියස්ස විභූසා? කෙසා ච මස්සු ච මාලා ච ගන්ධා ච විලෙපනා ච ආභරණා ච පිළන්ධනා ච වත්ථඤ්ච සාරසාටනඤ්ච{3} වෙඨනඤ්ච උච්ඡාදනං පරිමද්දනං නහාපනං සම්බාහනං ආදාසං අඤ්ජනං මාලාවිලෙපනං මුඛචුණ්ණකං මුඛලෙපං හත්ථබන්ධනං සිඛාබන්ධනං දණ්ඩනාලියං ඛග්ගං ඡත්තං චිත්රා උපාහනා උණ්හීසං මණිං වාළවීජනී ඔදාතානි වත්ථානි දීඝදසානි ඉති වා, අයං අගාරියස්ස විභූසා කතමා පබ්බජිතස්ස විභූසා? චිවරමණ්ඩනා පත්තමණ්ඩනා සෙනාසනමණ්ඩනා ඉමස්ස වා පූතිකායස්ස බාහිරානං වා පරික්ඛාරානං මණ්ඩනා විභූසනා කෙළනා පරිකෙළනා ගෙධිතතා{4} ගෙධිතත්තං චපලතා චාපල්යං. අයං පබ්බජිතස්ස විභූසා."
                    },
                    {
                        "type": "paragraph",
                        "text": "**තන්දිං මායං භස්සං ඛිඩ්ඩං මෙථුනං විප්පජහෙ සවිභූස**න්ති - තන්දිං ච මායං ච හස්සං ච ඛිඩ්ඩං ච මෙථුනධම්මං ච සවිභූසං සපරිවාරං සපරිභණ්ඩං සපරික්ඛාරං පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති - තන්දිං -පෙ- සවිභූසං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නිද්දං න බහුලීකරෙය්ය\nජාගරියං භජෙය්ය ආතාපී,\nතන්දිං මායං හස්සං ඛිඩ්ඩං\nමෙථුනං විප්පජහෙ සවිභූස”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පඞ්කචීරෙනපි - සීමු. II.PTS."
                    },
                    {
                        "type": "footnote",
                        "text": "2. මුඛභෙරිලං - ස්යා. ස"
                    },
                    {
                        "type": "footnote",
                        "text": "3. පසාදනඤ්ච - PTS. සයනාසනඤ්ච - සීමු. II. මඡසං. හරාපනඤ්ච - මනුප. රසනඤ්ච - පු"
                    },
                    {
                        "type": "footnote",
                        "text": "4. ගධිතතා - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 526,
            "pali": {
                "entries": [
                    {
                        "type": "heading",
                        "text": "14 - 13",
                        "level": 1
                    },
                    {
                        "type": "gatha",
                        "text": "ආථබ්බණං{1} සුපිනං ලක්ඛණං\nනො විදහෙ අථොපි නක්ඛත්තං.\nවිරුතඤ්ච ගබ්භකරණං\nතිකිච්ඡං මාමකො න සෙවෙය්ය.",
                        "level": 2
                    },
                    {
                        "type": "paragraph",
                        "text": "**ආථබ්බණං සුපිනං ලක්ඛණං නො විදහෙ අථොපි නක්ඛත්ත**න්ති ආථබ්බණිකා ආථබ්බණං පයොජෙන්ති නගරෙ වා රුද්ධෙ සඞ්ගාමෙ වා පච්චුපට්ඨිතෙ පරසෙනාය පච්චත්ථිකෙසු පච්චාමිත්තෙසු ඊතිං උප්පාදෙන්ති, උපද්දවං උප්පාදෙන්ති, රොගං උප්පාදෙන්ති, පජ්ජරකං කරොන්ති, සූලං කරොන්ති, විසූචිකං කරොන්ති, පක්ඛන්දිකං කරොන්ති. එවං ආථබ්බණිකා ආථබ්බණං පයොජෙන්ති."
                    },
                    {
                        "type": "paragraph",
                        "text": "සුපිනපාඨකා සුපිනං ආදිසන්ති: ‘යො පුබ්බන්හසමයං සුපිනං පස්සති, එවං විපාකො හොති. යො මජ්ඣන්තිකසමයං සුපිනං පස්සති, එවං විපාකො හොති. යො සායන්හසමයං සුපිනං පස්සති. එවං විපාකො හොති. යො පුරිමෙ යාමෙ - යො මජ්ඣිමෙ යාමෙ - යො පච්ඡිමෙ යාමෙ යො දක්ඛිණෙන පස්සෙන නිපන්නො - යො වාමෙන පස්සෙන නිපන්නො යො උත්තානං නිපන්නො - යො අවකුජ්ජනිපන්නො - යො චන්දං පස්සති. සුරියං පස්සති, යො මහාසමුද්දං පස්සති, යො සිනෙරුං පබ්බතරාජානං පස්සති, යො හත්ථිං පස්සති, යො අස්සං පස්සති, යො රථං පස්සති, යො පත්තිං පස්සති, යො සෙනාබ්යූහං පස්සති, යො ආරාමරාමණෙය්යකං පස්සති, යො වනරාමණෙය්යකං පස්සති, යො භූමිරාමණෙය්යකං පස්සති, යො පොක්ඛරණීරාමණෙය්යකං පස්සති, එවං විපාකො හොතී’ති එවං සුපිනපාඨකා සුපිනං ආදිසන්ති."
                    },
                    {
                        "type": "paragraph",
                        "text": "ලක්ඛණපාඨකා ලක්ඛණං ආදිසන්ති’ ‘මණිලක්ඛණං දණ්ඩලක්ඛණං වත්ථලක්ඛණං අසිලක්ඛණං උසුලක්ඛණං ධනුලක්ඛණං ආවුධලක්ඛණං ඉත්ථිලක්ඛණං පුරිසලක්ඛණං කුමාරිකාලක්ඛණං කුමාරලක්ඛණං දාසීලක්ඛණං දාසලක්ඛණං හත්ථිලක්ඛණං අස්සලක්ඛණං මහිසලක්ඛණං උසභලක්ඛණං ගොණලක්ඛණං අජලක්ඛණං මෙණ්ඩලක්ඛණං කුක්කුටලක්ඛණං වට්ටලක්ඛණං ගොධාලක්ඛණං කණ්ණිකාලක්ඛණං කචඡපලක්ඛණං මිගලක්ඛණං ඉතිවා’ති එවං ලක්ඛණපාඨකා ලක්ඛණං ආදිසන්ති."
                    },
                    {
                        "type": "paragraph",
                        "text": "නක්ඛත්තපාඨකා නක්ඛත්තං ආදිසන්ති: ‘අට්ඨවීසති නක්ඛත්තානි; ඉමිනා නක්ඛත්තෙන ඝරප්පවෙසො කත්තබ්බො. ඉමිනා නක්ඛත්තෙන මකුටං බන්ධිතබ්බං. ඉමිනා නක්ඛත්තෙන වාරෙය්යං කාරෙතබ්බං. ඉමිනා නක්ඛත්තෙන බිජනීහාරො කත්තබ්බො. ඉමිනා නක්ඛත්තෙන සංවාසො ගන්තබ්බො’ති එවං නක්ඛත්තපාඨකා නක්ඛත්තං ආදිසන්ති."
                    },
                    {
                        "type": "paragraph",
                        "text": "**ආථබ්බණං සුපිනං ලක්ඛණං නො විදහෙ අථොපි නක්ඛත්ත**න්ති ආථබ්බණඤ්ච සුපිනඤ්ච ලක්ඛණඤ්ච නක්ඛත්තඤ්ච නො විදහෙය්ය, න චරෙය්ය න සමාචරෙය්ය න සමාදාය වත්තෙය්ය; අථවා න ගණ්හෙය්ය න ධාරෙය්ය, න උපධාරෙය්ය, න උපලක්ඛෙය්ය නප්පයොජෙය්ය - ආථබ්බණං සුපිනං ලක්ඛණං නො විදහෙ අථොපි නක්ඛත්තං."
                    }
                ],
                "footnotes": [
                    {
                        "type": "footnote",
                        "text": "1. ආතප්පනං - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 528,
            "pali": {
                "entries": [
                    {
                        "type": "paragraph",
                        "text": "**විරුතඤ්ච ගබ්භකරණං තිකිච්ඡං මාමකො න සෙවෙය්යා**ති විරුතං වුච්චති මිගවාක්යං.{1} මිගවාක්යපාඨකා{2} මිගවාක්යං ආදිසන්ති: සකුන්තානං වා චතුප්පදානං වා රුතං වස්සිතං ජානන්ති; එවං මිගවාක්යපාඨකා මිගවාක්යං ආදිසන්ති. ගබ්භකරණීයා ගබ්භං සණ්ඨාපෙන්ති. ද්වීහි කාරණෙහි ගබ්භො න සණ්ඨාති: පාණකෙහි වා වාතකුප්පෙහි වා. පාණකානං වාතකුප්පානං වා පටිඝාතාය ඔසධං දෙන්තීති එවං ගබ්භකරණීයා ගබ්භං සණ්ඨාපෙන්ති. **තිකිච්ඡා**ති පඤ්ච තිකිච්ඡා: සාලාකියං සල්ලකත්තියං කායතිකිච්ඡං භූතියං කොමාරභච්චං{3}. **මාමකො**ති බුද්ධමාමකො ධම්මමාමකො සඞ්ඝමාමකො; සො වා භගවන්තං මාමයති, භගවා වා තං පුග්ගලං පරිගණ්හාති. වුත්තං හෙතං භගවතා: “යෙ තෙ භික්ඛවෙ භික්ඛූ කුහා ථද්ධා ලපා සිඞ්ගී උන්නළා අසමාහිතා, න මෙ තෙ භික්ඛවෙ භික්ඛූ මාමකා අපගතා ච තෙ භික්ඛවෙ භික්ඛූ ඉමස්මා ධම්මවිනයා. න ච තෙ භික්ඛූ ඉමස්මිං ධම්මවිනයෙ වුද්ධිං විරූළ්හිං වෙපුල්ලං ආපජ්ජන්ති. යෙ ච ඛො භික්ඛවෙ භික්ඛූ නික්කුහා නිල්ලපා ධීරා අත්ථද්ධා සුසමාහිතා, තෙ ඛො මෙ භික්ඛවෙ භික්ඛූ මාමකා. අනපගතා ච තෙ භික්ඛවෙ භික්ඛූ ඉමස්මා ධම්මවිනයා. තෙ ච භික්ඛූ ඉමස්මිං ධම්මවිනයෙ වුද්ධිං විරූළ්හිං වෙපුල්ලං ආපජ්ජන්තිa"
                    },
                    {
                        "type": "gatha",
                        "text": "1. “කුහා ථද්ධා ලපා සිඞ්ගී උන්නළා අසමාහිතා.\nන තෙ ධම්මෙ විරූහන්ති සම්මාසම්බුද්ධදෙසිතෙ.",
                        "level": 1
                    },
                    {
                        "type": "gatha",
                        "text": "2. නික්කුහා නිල්ලපා ධීරා අත්ථද්ධා සුසමාහිතා.\nතෙ වෙ ධම්මෙ විරූහන්ති සම්මාසම්බුද්ධදෙසිතෙ”ති.{a}",
                        "level": 1
                    },
                    {
                        "type": "paragraph",
                        "text": "**විරුතඤ්ච ගබ්භකරණං තිකිච්ඡං මාමකො න සෙවෙය්යා**ති විරුතඤ්ච ගබ්භකරණඤ්ච තිකිච්ඡඤ්ච මාමකො න සෙවෙය්ය, න නිසෙවෙය්ය න සංසෙවෙය්ය නප්පටිසෙවෙය්ය න චරෙය්ය න සමාචරෙය්ය න සමාදාය වත්තෙය්ය, අථවා න ගණ්හෙය්ය න උග්ගණ්හෙය්ය න උපධාරෙය්ය න උපලක්ඛෙය්ය න පයොජෙය්යාති - විරුතඤ්ච ගබ්භකරණං තිකිච්ඡං මාමකො න සෙවෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ආථබ්බණං සුපිනං ලක්ඛණං\nනො විදහෙ අථොපි නක්ඛත්තං,\nවිරුතඤ්ච ගබ්භකරණං\nතිකිච්ඡං මාමකො න සෙවෙය්යා”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. මිගවාක්කං - මඡසං. මිගචක්කං - ස්යා. PTS. මිගපක්ඛ - ස."
                    },
                    {
                        "type": "footnote",
                        "text": "2. මිගවාක්කපාඨකා - මඡසං. මිගචක්කපාඨිකා - PTS."
                    },
                    {
                        "type": "footnote",
                        "text": "3. කොමාරකවෙජ්ජං - ස්යා."
                    },
                    {
                        "type": "footnote",
                        "text": "a. චතුක්කඞ්ගුත්තර - උරුලවෙලවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 530,
            "pali": {
                "entries": [
                    {
                        "type": "heading",
                        "text": "14 - 14",
                        "level": 1
                    },
                    {
                        "type": "gatha",
                        "text": "නින්දාය නප්පවෙධෙය්ය\nන උන්නමෙය්ය පසංසිතො භික්ඛු,\nලොභං සහ මච්ඡරියෙන\nකොධං පෙසුනියඤ්ච{1} පනුදෙය්ය.",
                        "level": 2
                    },
                    {
                        "type": "paragraph",
                        "text": "**නින්දාය නප්පවෙධෙය්යා**ති - ඉධෙකච්චෙ භික්ඛුං නින්දන්ති: ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභානෙන වා අඤ්ඤතරඤ්ඤතරෙන වා වත්ථුනා නින්දන්ති ගරහන්ති උපවදන්ති. නින්දිතො ගරහිතො උපවදිතො නින්දාය ගරහාය උපවාදෙන අකිත්තියා අවණ්ණහාරිකාය න වෙධෙය්ය නප්පවෙධෙය්ය න සම්පවෙධෙය්ය න තසෙය්ය න උත්තසෙය්ය න පරිත්තසෙය්ය න භායෙය්ය න සන්තාසං ආපජ්ජෙය්ය. අභීරු අස්ස අච්ඡම්භී අනුත්රාසී අපලායී පහීනභයභෙරවො විගතලොමහංසො විහරෙය්යාති නින්දාය නප්පවෙධෙය්ය."
                    },
                    {
                        "type": "paragraph",
                        "text": "**න උන්නමෙය්ය පසංසිතො භික්ඛූ**ති - ඉධෙකච්චෙ භික්ඛුං පසංසන්ති: ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභානෙන වා අඤ්ඤතරඤ්ඤතරෙන වා වත්ථුනා පසංසන්ති ථොමෙන්ති කිත්තෙන්ති වණ්ණෙන්ති. පසංසිතො ථොමිතො කිත්තිතො වණ්ණිතො පසංසාය ථොමනෙන කිත්තියා වණ්ණහාරිකාය උන්නතිං න කරෙය්ය, උන්නාමං න කරෙය්ය, මානං න කරෙය්ය, ථම්භං න කරෙය්ය, න තෙන මානං ජනෙය්ය, න තෙන ථද්ධො අස්ස පත්ථද්ධො පග්ගහිතසිරොති - න උන්නමෙය්ය පසංසිතො භික්ඛු."
                    },
                    {
                        "type": "paragraph",
                        "text": "**ලොභං සහ මච්ඡරියෙන කොධං පෙසුනියඤ්ච{1} පනුදෙය්යා**ති ලොභොති “යො ලොභො ලුබ්භනා ලුබ්භිතත්තං සාරාගො සාරජ්ජනා සාරජ්ජිතත්තං අභිජ්ඣා ලොභො අකුසලමූලං;”{a} **මච්ඡරිය**න්ති පඤ්ච මච්ඡරියානි: ආවාසමච්ඡරියං -පෙ- ගාහො වුච්චති මච්ඡරියං; **කොධො**ති “යො චිත්තස්ස ආඝාතො පටිඝාතො පටිඝං පටිවිරොධො කොපො පකොපො සම්පකොපො, දොසො පදොසො සම්පදොසො චිත්තස්ස බ්යාපත්ති මනොපදොසො, කොධො කුජ්ඣනා කුජ්ඣිතත්තං, දොසො දුස්සනා දුස්සිතත්තං, බ්යාපත්ති බ්යාපජ්ජනා බ්යාපජ්ජිතත්තං, විරොධො පටිවිරොධො චණ්ඩික්කං අසුරොපො අනත්තමනතා චිත්තස්ස.”{b}"
                    }
                ],
                "footnotes": [
                    {
                        "type": "footnote",
                        "text": "1. පෙසුනෙය්යං ච - ස."
                    },
                    {
                        "type": "footnote",
                        "text": "2. අස්සුරොපො - සීමු. II."
                    },
                    {
                        "type": "footnote",
                        "text": "a. ධම්මසඞ්ගණි චිත්තුප්පාදකණ්ඩ."
                    },
                    {
                        "type": "footnote",
                        "text": "b. ධම්මසඞ්ගණි නික්ඛෙපකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 532,
            "pali": {
                "entries": [
                    {
                        "type": "paragraph",
                        "text": "**පෙසුනිය**න්ති ඉධෙකච්චො පිසුනවාචො හොති: ඉතො සුත්වා අමුත්ර අක්ඛාතා ඉමෙසං භෙදාය, අමුත්ර වා සුත්වා ඉමෙසං අක්ඛාතා අමූසං භෙදාය. ඉති සමග්ගානං වා භෙත්තා භින්නානං වා අනුප්පදාතා වග්ගරාමො වග්ගරතො වග්ගනන්දී වග්ගකරණිං වාචං භාසිතා හොති. ඉති වුච්චති පෙසුඤ්ඤං. අපි ච ද්වීහි කාරණෙහි පෙසුඤ්ඤං උපසංහරති: පියකම්යතාය වා භෙදාධිප්පායෙන වා. කථං පියකම්යතාය පෙසුඤ්ඤං උපසංහරති? ‘ඉමස්ස පියො භවිස්සාමි, මනාපො භවිස්සාමි, විස්සාසිකො භවිස්සාමි, අබ්භන්තරිකො භවිස්සාමි, සුහදයො භවිස්සාමී’ති එවං පියකම්යතාය පෙසුඤ්ඤං උපසංහරති. කථං භෙදාධිප්පායෙන පෙසුඤ්ඤං උපසංහරති? ‘කථං ඉමෙ නානා අස්සු, වග්ගා අස්සු, ද්විධා අස්සු, ද්වෙජ්ඣා අස්සු, ද්වෙ පක්ඛා අස්සු, භිජ්ජෙය්යුං න සමාගච්ඡෙය්යුං, දුක්ඛං න ඵාසු විහරෙය්යු’න්ති එවං භෙදාධිප්පායෙන පෙසුඤ්ඤං උපසංහරති. **ලොභං සහ මච්ඡරියෙන කොධං පෙසුනියඤ්ච පනුදෙය්යා**ති ලොභඤ්ච මච්ඡරියඤ්ච කොධඤ්ච පෙසුඤ්ඤඤ්ච නුදෙය්ය පනුදෙය්ය පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති - ලොභං සහ මච්ඡරියෙන කොධං පෙසුනියඤ්ච පනුදෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නින්දාය නප්පවෙධෙය්ය\nන උන්නමෙය්ය පසංසිතො භික්ඛු,\nලොභං සහ මච්ඡරියෙන\nකොධං පෙසුනියඤ්ච පනුදෙය්යා”ති.",
                        "level": 2
                    },
                    {
                        "type": "heading",
                        "text": "14 - 15",
                        "level": 1
                    },
                    {
                        "type": "gatha",
                        "text": "කයවික්කයෙ න තිට්ඨෙය්ය\nඋපවාදං භික්ඛු න කරෙය්ය කුහිඤ්චි,\nගාමෙ ච නාභිසජ්ජෙය්ය\nලාභකම්යා ජනං න ලපයෙය්ය.",
                        "level": 2
                    },
                    {
                        "type": "paragraph",
                        "text": "**කයවික්කයෙ න තිට්ඨෙය්යා**ති - යෙ කයවික්කයා විනයෙ පටික්ඛිත්තා, න තෙ ඉමස්මිං අත්ථෙ අධිප්පෙතා. කථං කයවික්කයෙ තිට්ඨති? පඤ්චන්නං සද්ධිං පත්තං වා චීවරං වා අඤ්ඤං වා කඤ්චි පරික්ඛාරං වඤ්චනියං වා කරොන්තො උදයං වා පත්ථයන්තො පරිවත්තෙති, එවං කයවික්කයෙ තිට්ඨති, කථං කයවික්කයෙ න තිට්ඨති? පඤ්චන්නං සද්ධිං පත්තං වා චීවරං වා අඤ්ඤං වා කඤ්චි පරික්ඛාරං න වඤ්චනියං වා කරොන්තො න උදයං වා පත්ථයන්තො පරිවත්තෙති. එවං කයවික්කයෙ න තිට්ඨති. **කයවික්කයෙ න තිට්ඨෙය්යා**ති කයවික්කයෙ න තිට්ඨෙය්ය, න සන්තිට්ඨෙය්ය, කයවික්කයං පජහෙය්ය, විනොදෙය්ය, බ්යන්තීකරෙය්ය, අනභාවං ගමෙය්ය, කයවික්කයා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - කයවික්කයෙ න තිට්ඨෙය්ය."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 534,
            "pali": {
                "entries": [
                    {
                        "type": "paragraph",
                        "text": "**උපවාදං භික්ඛු න කරෙය්ය කුහිඤ්චී**ති - කතමෙ උපවාදකරා කිලෙසා? සන්තෙකෙ සමණබ්රාහ්මණා ඉද්ධිමන්තො දිබ්බචක්ඛුකා පරචිත්තවිදුනො, තෙ දූරතොපි පස්සන්ති, ආසන්නාපි න දිස්සන්ති, චෙතසාපි චිත්තං පජානන්ති. දෙවතාපි ඛො සන්ති ඉද්ධිමන්තිනියො දිබ්බචක්ඛුකා පරචිත්තවිදුනියො. තා දූරතොපි පස්සන්ති, ආසන්නාපි න දිස්සන්ති, චෙතසාපි චිත්තං පජානන්ති. තෙ ඔළාරිකෙහි වා කිලෙසෙහි මජ්ඣිමෙහි වා කිලෙසෙහි සුඛුමෙහි වා කිලෙසෙහි උපවදෙය්යුං. කතමෙ ඔළාරිකා කිලෙසා? කායදුච්චරිතං වචීදුච්චරිතං මනොදුච්චරිතං. ඉමෙ වුච්චන්ති ඔළාරිකා කිලෙසා. කතමෙ මජ්ඣිමා කිලෙසා? කාමවිතක්කො ව්යාපාදවිතක්කො විහිංසාවිතක්කො. ඉමෙ වුච්චන්ති මජ්ඣිමා කිලෙසා. කතමෙ සුඛුමා කිලෙසා? ඤාතිවිතක්කො ජනපදවිතක්කො අමරවිතක්කො පරානුද්දයතාපටිසඤ්ඤුත්තො විතක්කො ලාභසක්කාරසිලොකපටිසඤ්ඤුත්තො විතක්කො අනවඤ්ඤත්තිපටිසඤ්ඤුත්තො විතක්කො. ඉමෙ වුච්චන්ති සුඛුමා කිලෙසා. තෙහි ඔළාරිකෙහි වා කිලෙසෙහි මජ්ඣිමෙහි වා කිලෙසෙහි සුඛුමෙහි වා කිලෙසෙහි න උපවදෙය්ය, උපවාදං න කරෙය්ය, උපවාදකරෙ කිලෙසෙ න කරෙය්ය, න ජනෙය්ය, න සඤ්ජනෙය්ය, න නිබ්බත්තෙය්ය නාභිනිබ්බත්තෙය්ය. උපවාදකරෙ කිලෙසෙ පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය. උපවාදකරෙහි කිලෙසෙහි ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්ය. **කුහිඤ්චී**ති කුහිඤ්චි කිම්හිචි කත්ථචි අජ්ඣත්තං වා බහිද්ධා වා අජ්ඣත්තබහිද්ධා වාති ‘උපවාදං භික්ඛු න කරෙය්ය කුහිඤ්චි’"
                    },
                    {
                        "type": "paragraph",
                        "text": "**ගාමෙ ච නාභිසජ්ජෙය්යා**ති - කථං ගමෙ සජ්ජති? ඉධ භික්ඛු ගාමෙ ගිහීහි සංසට්ඨො විහරති සහනන්දී සහසොකී සුඛිතෙසු සුඛිතො දුක්ඛිතෙසු දුක්ඛිතො. උප්පන්නෙසු කිච්චකරණීයෙසු අත්තනා වොයොගං ආපජ්ජති. එවම්පි ගාමෙ සජ්ජති. අථවා භික්ඛු පුබ්බන්හසමයං නිවාසෙත්වා පත්තචීවරමාදාය ගාමං වා නිගමං වා පිණ්ඩාය පවිසති අරක්ඛිතෙනෙව කායෙන අරක්ඛිතාය වාචාය අරක්ඛිතෙන චිත්තෙන අනුපට්ඨිතාය සතියා අසංවුතෙහි ඉන්ද්රියෙහි. සො තත්ර තත්ර සජ්ජති. තත්ර තත්ර ගණ්හාති. තත්ර තත්ර බජ්ඣති. තත්ර තත්ර අනයබ්යසනං ආපජ්ජති. එවම්පි ගාමෙ සජ්ජති."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 536,
            "pali": {
                "entries": [
                    {
                        "type": "paragraph",
                        "text": "කථං ගාමෙ න සජ්ජති? ඉධ භික්ඛු ගාමෙ ගිහීහි අසංසට්ඨො විහරති: න සහනන්දී න සහසොකී න සුඛිතෙසු සුඛිතො, න දුක්ඛිතෙසු දුක්ඛිතො. උප්පන්නෙසු කිච්චකරණීයෙසු න අත්තනා වොයොගං ආපජ්ජති. එවම්පි ගාමෙ න සජ්ජති. අථවා භික්ඛු පුබ්බන්හසමයං නිවාසෙත්වා පත්තචීවරමාදාය ගාමං වා නිගමං වා පිණ්ඩාය පවිසති රක්ඛිතෙනෙව කායෙන රක්ඛිතාය වාචාය රක්ඛිතෙන චිත්තෙන උපට්ඨිතාය සතියා සංවුතෙහි ඉන්ද්රියෙහි. සො තත්ර තත්ර න සජ්ජති. තත්ර තත්ර න ගණ්හාති. තත්ර තත්ර න බජ්ඣති. තත්ර තත්ර න අනයබ්යසනං ආපජ්ජති එවම්පි ගාමෙ න සජ්ජති, **ගාමෙ ච නාභිසජ්ජෙය්යා**ති ගාමෙ න සජ්ජෙය්ය න ගණ්හෙය්ය න බජ්ඣෙය්ය න පලිබජ්ඣෙය්ය. අගිද්ධො අස්ස අගථිතො{1} අමුච්ඡිතො අනජ්ඣොපන්නො වීතගෙධො විගතගෙධො වන්තගෙධො -පෙ- බ්රහ්මභූතෙන අත්තනා විහරෙය්යාති - ගාමෙ ච නාභිසජ්ජෙය්ය."
                    },
                    {
                        "type": "paragraph",
                        "text": "**ලාභකම්යා ජනං න ලපයෙය්යා**ති - කතමා ලපනා? ලාභසක්කාරසිලොකසන්නිස්සිතස්ස පාපිච්ඡස්ස ඉච්ඡාපකතස්ස ආමිසචක්ඛුකස්ස ලොකධම්මගරුකස්ස යා පරෙසං ආලපනා ලපනා සල්ලපනා උල්ලපනා සමුල්ලපනා උන්නහනා සමුන්නහනා උක්කාචනා සමුක්කාචනා අනුප්පියභාණීතා චාටුකම්යතා මුග්ගසුප්යතා{2} පාරිභට්ටතා පරපිට්ඨිමංසිකතා, යා තත්ථ සණ්හවාචතා සඛිලවාචතා සිථිලවාචතා අඵරුසවාචතා, අයං වුච්චති ලපනා, අපි ච ද්වීහි කාරණෙහි ජනං ලපති: අත්තානං වා නීචං ඨපෙන්තො පරං උච්චං ඨපෙන්තා ජනං ලපති. අත්තානං වා උච්චං ඨපෙන්තො පරං නීචං ඨපෙන්තො ජනං ලපති. කථං අත්තානං නීචං ඨපෙන්තො පරං උච්චං ඨපෙන්තො ජනං ලපති? ‘තුම්හෙ මෙ බහූපකාරා, අහං තුම්හෙ නිස්සාය ලභාමි වීවරපිණ්ඩපාතසෙනාසනගිලානපච්චයභෙසජ්ජපරික්ඛාරං. යෙපිමෙ අඤ්ඤෙ දාතුං වා කාතුං වා මඤ්ඤන්ති, තුම්හෙ නිස්සාය තුම්හෙ සම්පස්සන්තා. යම්පි මෙ පුරාණං මාතාපෙත්තිකං නාමධෙයං, තම්පි මෙ අන්තරහිතං. තුම්හෙහි අහං ඤායාමි අසුකස්ස කුලූපකො අසුකාය කුලූපකො’ති. එවං අත්තානං නීචං ඨපෙන්තො පරං උච්චං ඨපෙන්තො ජනං ලපති. කථං අත්තානං උච්චං ඨපෙන්තො පරං නීචං ඨපෙන්තො ජනං ලපති? ‘අහං තුම්හාකං බහූපකාරො, තුම්හෙ මං ආගම්ම බුද්ධං සරණං ගතා, ධම්මං සරණං ගතා, සඞ්ඝං සරණං ගතා, පාණාතිපාතා පටිවිරතා, අදින්නාදානා පටිවිරතා, කාමෙසු මිච්ඡාචාරා පටිවිරතා, මුසාවාදා පටිවිරතා, සුරාමෙරයමජ්ජපමාදට්ඨානා පටිවිරතා. අහං තුම්හාකං උද්දෙසං දෙමි. පරිපුච්ඡං දෙමි."
                    }
                ],
                "footnotes": [
                    {
                        "type": "footnote",
                        "text": "1. අගධිතො - සීමු. II. මඡසං."
                    },
                    {
                        "type": "footnote",
                        "text": "2. මුග්ගසුප්පතා - සීමු. II. මුග්ගසුපතා - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 538,
            "pali": {
                "entries": [
                    {
                        "type": "paragraph",
                        "text": "උපොසථං ආචික්ඛාමි. නවකම්මං අධිට්ඨාමි. අථ ච පන තුම්හෙ මං උජ්ඣිත්වා අඤ්ඤෙ සක්කරොථ ගරුකරොථ මානෙථ පූජෙථා’ති එවම්පි අත්තානං උච්චං ඨපෙන්තො පරං නීචං ඨපෙන්තො ජනං ලපති. **ලාභකම්යා ජනං න ලපයෙය්යා**ති ලාභහෙතු ලාභපච්චයා ලාභකාරණා ලාභාභිනිබ්බත්තියා ලාභං පරිපාචෙන්තො ජනං න ලපෙය්ය ලපනං පජහෙය්ය, විනොදෙය්ය බ්යන්තීකරෙය්ය අනභාවං ගමෙය්ය, ලපනා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො. විමරියාදීකතෙන චෙතසා විහරෙය්යාති - ලාභකම්යා ජනං න ලපයෙය්ය."
                    },
                    {
                        "type": "unindented",
                        "text": "තෙනාහ භගවා;"
                    },
                    {
                        "type": "gatha",
                        "text": "“කයවික්කයෙ න තිට්ඨෙය්ය\nඋපවාදං භික්ඛු න කරෙය්ය කුහිඤ්චි,\nගමෙ ච නාභිසජ්ජෙය්ය\nලාභකම්යා ජනං න ලපයෙය්යා”ති.",
                        "level": 2
                    },
                    {
                        "type": "heading",
                        "text": "14 - 16",
                        "level": 1
                    },
                    {
                        "type": "gatha",
                        "text": "න ච කත්ථිකො සියා භික්ඛු\nන ච වාචං පයුත්තං{1} භාසෙය්ය,\nපාගබ්භියං න සික්ඛෙය්ය\nකථං විග්ගාහිකං න කථයෙය්ය.",
                        "level": 2
                    },
                    {
                        "type": "paragraph",
                        "text": "**න ච කත්ථිකො සියා භික්ඛූ**ති - ඉධෙකච්චො කත්ථි හොති විකත්ථි. සො කත්ථති විකත්ථි “අහමස්මි සීලසම්පන්නො’ති වා, වතසම්පන්නො’ති වා, සීලබ්බතසම්පන්නො’ති වා, ජාතියා වා ගොත්තෙන වා කොලපුත්තියෙන වා වණ්ණපොක්ඛරතාය වා ධනෙන වා අජ්ඣෙනෙන වා කම්මායතනෙන වා සිප්පායතනෙන වා විජ්ජාට්ඨානෙන වා සුතෙන වා පටිභානෙන වා අඤ්ඤතරඤ්ඤතරෙන වා වත්ථුනා, උච්චා කුලා පබ්බජිතොති වා මහාභොගකුලා පබ්බජිතොති වා උළාරභොගකුලා පබ්බජිතොති වා, සුත්තන්තිකොති වා විනයධරොති වා ධම්මකථිකොති වා ආරඤ්ඤිකොති වා -පෙ- නෙවසඤ්ඤානාසඤ්ඤායතනසමාපත්තියා ලාභීති වා” කත්ථති විකත්ථති. එවං න කත්ථෙය්ය න විකත්ථෙය්ය, කත්ථනං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය. කත්ථනා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො, විමරියාදීකතෙන චෙතසා විහරෙය්යාති - න ච කත්ථිකො සියා භික්ඛු."
                    }
                ],
                "footnotes": [
                    {
                        "type": "footnote",
                        "text": "1. සංයුත්තං - ස පයුතං - සු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 540,
            "pali": {
                "entries": [
                    {
                        "type": "paragraph",
                        "text": "**න ච වාචං පයුත්තං භාසෙය්යා**ති - කතමා පයුත්තවාචා? ඉධෙකච්චො චීවරපයුත්තං වාචං භාසති, පිණ්ඩපාතපයුත්තං වාචං භාසති, සෙනාසනපයුත්තං වාචං භාසති, ගිලානපච්චයභෙසජ්ජපරික්ඛාරපයුත්තං වාචං භාසති. අයම්පි වුච්චති පයුත්තවාචා. අථ වා චීවරහෙතු පිණ්ඩපාතහෙතු සෙනාසනහෙතු ගිලානපච්චයභෙසජ්ජපරික්ඛාරහෙතු සච්චම්පි භණති, මුසාපි භණති, පිසුනම්පි භණති, අපිසුනම්පි භණති, ඵරුසම්පි භණති, අඵරුසම්පි භණති, සම්ඵප්පලාපම්පි භණති, අසම්ඵප්පලාපම්පි භණති, මන්තාපි වාචං භාසති. අයම්පි වුච්චති පයුත්තවාචා. අථවා, පසන්නචිත්තො පරෙසං ධම්මං දෙසෙති: ‘අහො, වත මෙ ධම්මං සුණෙය්යුං, සුත්වා ච ධම්මෙ පසීදෙය්යුං, පසන්නා ච මෙ පසන්නාකාරං කරෙය්යු’න්ති. අයම්පි වුච්චති පයුත්තවාචා. **න ච වාචං පයුත්තං භාසෙය්යා**ති - අන්තමසො ධම්මදෙසනං වාචං උපාදාය පයුත්තවාචං න භාසෙය්ය, න කථෙය්ය, න භණෙය්ය, න දීපයෙය්ය, න වොහරෙය්ය, පයුත්තං වාචං පජහෙය්ය, විනොදෙය්ය, බ්යන්තීකරෙය්ය, අනභාවං ගමෙය්ය, පයුත්තවාචාය ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - න ච වාචං පයුත්තං භාසෙය්ය."
                    },
                    {
                        "type": "paragraph",
                        "text": "**පාගබ්භියං න සික්ඛෙය්යා**ති - ‘පාගබ්භිය’න්ති තීණි පාගබ්භියානි: කායිකං පාගබ්භියං, වාචසිකං පාගබ්භියං, චෙතසිකං පාගබ්භියං. කතමං කායිකං පාගබ්භියං? ඉධෙකච්චො සඞ්ඝගතොපි කායිකං පාගබ්භියං දස්සෙති, ගණගතොපි කායිකං පාගබ්භියං දස්සෙති, භොජනසාලායපි කායිකං පාගබ්භියං දස්සෙති, ජන්තාඝරෙපි කායිකං පාගබ්භියං දස්සෙති, උදකතිත්ථෙපි කායිකං පාගබ්භියං දස්සෙති, අන්තරඝරං පවිසන්තොපි කායිකං පාගබ්භියං දස්සෙති, අන්තරඝරං පවිට්ඨොපි කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං සඞ්ඝගතො කායිකං පාගබ්භියං දස්සෙති? ඉධෙකච්චො සඞ්ඝගතො අචිත්තිකාරකතො ථෙරෙ භික්ඛූ ඝට්ටයන්තොපි තිට්ඨති, ඝට්ටයන්තොපි නිසීදති, පුරතොපි තිට්ඨති, පුරතොපි නිසීදති, උච්චෙපි ආසනෙ නිසීදති, සසීසං පාරුපිත්වාපි නිසීදති, ඨිතකොපි භණති, බාහාවික්ඛෙපකොපි භණති. එවං සඞ්ඝගතො කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං ගණගතො කායිකං පාගබ්භියං දස්සෙති? ඉධෙකච්චො ගණගතො අචිත්තිකාරකතො ථෙරානං භික්ඛූනං අනුපාහනානං චඞ්කමන්තානං සඋපාහනො චඞ්කමති, නීචෙ චඞ්කමෙ චඞ්කමන්තානං උච්චෙ චඞ්කමෙ චඞ්කමති, ඡමාය චඞ්කමන්තානං චඞ්කමෙ චඞ්කමති, ඝට්ටයන්තොපි තිට්ඨති, ඝට්ටයන්තොපි නිසීදති, පුරතොපි තිට්ඨති. පුරතොපි නිසීදති, උච්චෙපි ආසනෙ නිසීදති. සසීසං පාරුපිත්වාපි නිසීදති. ඨිතකොපි භණති. බාහාවික්ඛෙපකොපි භණති. එවං ගණගතො කායිකං පාගබ්භියං දස්සෙති."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 542,
            "pali": {
                "entries": [
                    {
                        "type": "paragraph",
                        "text": "කථං භොජනසාලාය කායිකං පාගබ්භියං දස්සෙති? ඉධෙකච්චො භොජනසාලාය අචිත්තීකාරකතො ථෙරෙ භික්ඛූ අනුපඛජ්ජ නිසීදති, නවෙපි භික්ඛූ ආසනෙන පටිබාහති, ඝට්ටයන්තොපි තිට්ඨති, ඝට්ටයන්තොපි නිසීදති, පුරතොපි තිට්ඨති, පුරතොපි නිසීදති, උච්චෙපි ආසනෙ නිසීදති, සසීසං පාරුපිත්වාපි නිසීදති, ඨිතකොපි භණති, බාහාවික්ඛෙපකොපි භණති. එවං භොජනසාලාය කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං ජන්තාඝරෙ කායිකං පාගබ්භියං දස්සෙති? ඉධෙකච්චො ජන්තාඝරෙ අචිත්තීකාරකතො ථෙරෙ භික්ඛූ ඝට්ටයන්තොපි තිට්ඨති, ඝට්ටයන්තොපි නිසීදති, පුරතොපි තිට්ඨති, පුරතොපි නිසීදති, උච්චෙපි ආසනෙ නිසීදති, අනාපුච්ඡාපි කට්ඨං පක්ඛිපති, අනාපුච්ඡාපි ද්වාරං පිදහති. එවං ජන්තාඝරෙ කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං උදකතිත්ථෙ කායිකං පාගබ්භියං දස්සෙති? ඉධෙකච්චො උදකතිත්ථෙ අචිත්තිකාරකතො ථෙරෙ භික්ඛූ ඝට්ටයන්තොපි ඔතරති, පුරතොපි ඔතරති, ඝට්ටයන්තොපි නහායති{1} පුරතොපි නහායති, උපරිතොපි නහායති, ඝට්ටයන්තොපි උත්තරති, පුරතොපි උත්තරති, උපරිපි උත්තරති. එවං උදකතිත්ථෙ කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං අන්තරඝරං පවිසන්තො කායිකං පාගබ්භියං දස්සෙති? ඉධෙකච්චො අන්තරඝරං පවිසන්තො අචිත්තීකාරකතො ථෙරෙ භික්ඛූ ඝට්ටයන්තොපි ගච්ඡති, පුරතොපි ගච්ඡති. වොක්කම්මපි ථෙරානං භික්ඛූනං පුරතො පුරතො ගච්ඡති. එවං අන්තරඝරං පවිසන්තො කායිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං අන්තරඝරං පවිට්ඨො කායිකං පාගබ්භියං දස්සෙති? ඉධෙකච්චො අන්තරඝරං පවිට්ඨො ‘න පවිසථ{2} භන්තෙ’ති වුච්චමානො පවිසති. ‘න තිට්ඨථ භන්තෙ’ති වුච්චමානො තිට්ඨති. ‘න නිසීදථ භන්තෙ’ති වුච්චමානො නිසීදති. අනොකාසම්පි පවිසති, අනොකාසෙපි{3} තිට්ඨති, අනොකාසෙපි නිසීදති. යානිපි තානි හොන්ති කුලානං ඔවරකානි ගූළ්හානි ච පටිච්ඡන්නානි ච යත්ථ කුලිත්ථියො කුලධීතරො{4} කුලසුණ්හායො කුලකුමාරියො නිසීදන්ති, තත්ථපි සහසා පවිසති. කුමාරකස්සපි සීසං{5} පරාමසති. එවං අන්තරඝරං පවිට්ඨො කායිකං පාගබ්භියං දස්සෙති. ඉදං කායිකං පාගබ්භියං."
                    },
                    {
                        "type": "paragraph",
                        "text": "කතමං වාචසිකං පාගබ්භියං? ඉධෙකච්චො සඞ්ඝගතොපි වාචසිකං පාගබ්භියං දස්සෙති, ගණගතොපි වාචසිකං පාගබ්භියං දස්සෙති, අන්තරඝරං පවිට්ඨොපි වාචසිකං පාගබ්භියං දස්සෙති."
                    }
                ],
                "footnotes": [
                    {
                        "type": "footnote",
                        "text": "1. න්හායති - මඡසං PTS."
                    },
                    {
                        "type": "footnote",
                        "text": "2. පවිස - මඡසං. සීමු. II. PTS."
                    },
                    {
                        "type": "footnote",
                        "text": "3. අනොකාසම්පි - සීමු. II."
                    },
                    {
                        "type": "footnote",
                        "text": "4. කුලධීතායො - සීමු. II."
                    },
                    {
                        "type": "footnote",
                        "text": "5. කුමාරකස්ස සීසම්පි - මඡසං. සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 544,
            "pali": {
                "entries": [
                    {
                        "type": "paragraph",
                        "text": "කථං සඞ්ඝගතො වාචසිකං පාගබ්භියං දස්සෙති? ඉධෙකච්චො සඞ්ඝගතො අචිත්තීකාරකතො ථෙරෙ භික්ඛූ අනාපුච්ඡා වා අනජ්ඣිට්ඨො වා ආරාමගතානං භික්ඛූනං ධම්මං භණති. පඤ්හං විස්සජ්ජෙති. පාතිමොක්ඛං උද්දිසති. ඨිතකොපි භණති, බාහාවික්ඛෙපකොපි භණති. එවං සඞ්ඝගතො වාචසිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං ගණගතො වාචසිකං පාගබ්භියං දස්සෙති? ඉධෙකච්චො ගණගතො අචිත්තිකාරකතො ථෙරෙ භික්ඛූ අනාපුච්ඡා වා අනජ්ඣිට්ඨො වා ආරාමගතානං භික්ඛූනං ධම්මං භණති. පඤ්හං විස්සජ්ජෙති. ඨිතකොපි භණති. බාහාවික්ඛෙපකොපි භණති. ආරාමගතානං භික්ඛුනීනං උපාසකානං උපාසිකානං ධම්මං භණති. පඤ්හං විස්සජ්ජෙති. ඨිතකොපි භණති. බාහාවික්ඛෙපකොපි භණති. එවං ගණගතො වාචසිකං පාගබ්භියං දස්සෙති."
                    },
                    {
                        "type": "paragraph",
                        "text": "කථං අන්තරඝරං පවිට්ඨො වාචසිකං පාගබ්භියං දස්සෙති? ඉධෙකච්චො අන්තරඝරං පවිට්ඨො ඉත්ථිං වා කුමාරිං වා එවමාහ: ඉත්ථන්නාමෙ, ඉත්ථං ගොත්තෙ. කිං අත්ථි? යාගු අත්ථි? භත්තං අත්ථි? ඛාදනීයං අත්ථි? කිං පිවිස්සාම? කිං භුඤ්ජිස්සාම? කිං ඛාදිස්සාම? කිං වා අත්ථි කිං වා මෙ දස්සථාති විප්පලපති. එවං අන්තරඝරං පවිට්ඨො වාචසිකං පාගබ්භියං දස්සෙති ඉදං වාචසිකං පාගබ්භියං."
                    },
                    {
                        "type": "paragraph",
                        "text": "කතමං චෙතසිකං පාගබ්භියං? ඉධෙකච්චො න උච්චාකුලා පබ්බජිතො සමානො උච්චාකුලා පබ්බජිතෙන සද්ධිං සදිසං අත්තානං කරොති චිත්තෙන, න මහාභොගකුලා පබ්බජිතො සමානො මහාභොගකුලා පබ්බජිතෙන සද්ධිං සදිසං අත්තානං කරොති චිත්තෙන, න උළාරභොගකුලා පබ්බජිතො සමානො උළාරභොගකුලා පබ්බජිතෙන සද්ධිං සදිසං අත්තානං කරොති චිත්තෙන. න සුත්තන්තිකො සමානො සුත්තන්තිකෙන සද්ධිං සදිසං අත්තානං කරොති චිත්තෙන. න සුත්තන්තිකො සමානො සුත්තන්තිකෙන සද්ධිං සදිසං අත්තානං කරොති චිත්තෙන, න විනයධරො සමානො, න ධම්මකථිකො සමානො, න ආරඤ්ඤිකො සමානො, න පිණ්ඩපාතිකො සමානො, න පංසුකූලිකො සමානො, න තෙචීවරිකො සමානො, න සපදානචාරිකො සමානො, න ඛලුපච්ඡාභත්තිකො සමානො, න නෙසජ්ජිකො සමානො, න යථාසන්ථතිකඞ්ගො සමානො යථාසන්ථතිකෙන සද්ධිං සදිසං අත්තානං කරොති චිත්තෙන. න පඨමස්ස ඣානස්ස ලාභී සමානො පඨමස්ස ඣානස්ස ලාභිනා සද්ධිං සදිසං අත්තානං කරොති චිත්තෙන න දුතියස්ස ඣානස්ස - න තතියස්ස ඣානස්ස - න චතුත්ථස්ස ඣානස්ස ලාභී සමානො න ආකාසානඤ්චායතනසමාපත්තියා ලාභී සමානො - න විඤ්ඤාණඤ්චායතනසමාපත්තියා - න ආකිඤ්චඤ්ඤායතනසමාපත්තියා - න නෙවසඤ්ඤානාසඤ්ඤායතනසමාපත්තියා ලාභී සමානො නෙවසඤ්ඤානාසඤ්ඤායතනසමාපත්තියා ලාභිනා සද්ධිං සදිසං අත්තානං කරොති චිත්තෙන. ඉදං චෙතසිකං පාගබ්භියං."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 546,
            "pali": {
                "entries": [
                    {
                        "type": "paragraph",
                        "text": "**පාගබ්භියං න සික්ඛෙය්යා**ති - පාගබ්භියං න සික්ඛෙය්ය න චරෙය්ය න ආචරෙය්ය න සමාචරෙය්ය න සමාදාය වත්තෙය්ය, පාගබ්භියං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය, පාගබ්භියා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - පාගබ්භියං න සික්ඛෙය්ය."
                    },
                    {
                        "type": "paragraph",
                        "text": "**කථං විග්ගාහිකං න කථයෙය්යා**ති - කතමා විග්ගාහිකා කථා? ඉධෙකච්චො එවරූපිං කථං කත්තා හොති: න ත්වං ඉමං ධම්මවිනයං ආජානාසි -පෙ- නිබ්බෙඨෙහි වා සචෙ පහොසී’ති. වුත්තං හෙතං භගවතා: “විග්ගාහිකාය ඛො මොග්ගල්ලාන කථාය සති කථාබාහුල්ලං පටිකඞ්ඛං, කථාබාහුල්ලෙ සති උද්ධච්චං, උද්ධතස්ස අසංවරො, අසංවුතස්ස ආරා චිත්තං සමාධිම්හා”ති.{a}"
                    },
                    {
                        "type": "paragraph",
                        "text": "**කථං විග්ගාහිකං න කථයෙය්යා**ති විග්ගාහිකං කථං න කථෙය්ය න භණෙය්ය න දීපෙය්ය න වොහරෙය්ය; විග්ගාහිකං කථං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය; විග්ගාහිකකථාය ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - කථං විග්ගාහිකං න කථයෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න ච කත්ථිකො සියා භික්ඛු\nන ච වාචං පයුත්තං භාසෙය්ය,\nපාගබ්භියං න සික්ඛෙය්ය\nකථං විග්ගාහිකං න කථයෙය්යා”ති.",
                        "level": 2
                    },
                    {
                        "type": "heading",
                        "text": "14 - 17",
                        "level": 1
                    },
                    {
                        "type": "gatha",
                        "text": "මොසවජ්ජෙ න නිය්යෙථ\nසම්පජානො සඨානි න කයිරා,\nඅථ ජීවිතෙන පඤ්ඤාය\nසීලබ්බතෙන නාඤ්ඤමතිමඤ්ඤෙ.",
                        "level": 2
                    },
                    {
                        "type": "paragraph",
                        "text": "**මොසවජ්ජෙ න නිය්යෙථා**ති - මොසවජ්ජං වුච්චති මුසාවාදො; ඉධෙකච්චො සභාගතො වා පරිසගතො වා -පෙ- ආමිසකිඤ්චික්ඛහෙතු වා සම්පජානමුසා භාසති.{b} ඉදං වුච්චති මොසවජ්ජං. අපි ච තීහාකාරෙහි මුසාවාදො හොති: පුබ්බෙවස්ස හොති ‘මුසා භණිස්ස’න්ති. භණන්තස්ස හොති ‘මුසා භණාමී’ති. භණිතස්ස හොති ‘මුසා මයා භණිත’න්ති. ඉමෙහි තීහාකාරෙහි මුසාවාදො හොති. අපි ච, චතුහාකාරෙහි - පඤ්චහාකාරෙහි - ඡහාකාරෙහි - සත්තහාකාරෙහි - අට්ඨහාකාරෙහි මුසාවාදො හොති: පුබ්බෙවස්ස හොති ‘මුසා භණිස්ස’න්ති. භණන්තස්ස හොති ‘මුසා භණාමී’ති. භණිතස්ස හොති ‘මුසා මයා භණිත’න්ති. විනිධාය දිට්ඨිං. විනිධාය ඛන්තිං, විනිධාය රුචිං, විනිධාය සඤ්ඤං, විනිධාය භාවං. ඉමෙහි අට්ඨහාකාරෙහි මුසාවාදො හොති."
                    }
                ],
                "footnotes": [
                    {
                        "type": "footnote",
                        "text": "a. සත්තකඞ්ගුත්තර - අව්යාකතවග්ග"
                    },
                    {
                        "type": "footnote",
                        "text": "b. මජ්ඣිමනිකාය - සාලෙය්යසුත්ත, තිකඞ්ගුත්තර පුග්ගලවග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 548,
            "pali": {
                "entries": [
                    {
                        "type": "paragraph",
                        "text": "**මොසවජ්ජෙ න නිය්යෙථා**ති - මොසවජ්ජෙන යායෙය්ය න නිය්යායෙය්ය න වුය්හෙය්ය න සංහරෙය්ය, මොසවජ්ජං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය; මොසවජ්ජා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - මොසවජ්ජෙ න නිය්යෙථ."
                    },
                    {
                        "type": "paragraph",
                        "text": "**සම්පජානො සඨානි න කයිරා**ති - කතමං සාඨෙය්යං? ඉධෙකච්චො සඨො හොති පරිසඨො. යං තත්ථ සඨං සඨතා සාඨෙය්යං කක්ඛරතා කක්ඛරියං පරික්ඛත්තතා පාරික්ඛත්තියං, ඉදං වුච්චති සාඨෙය්යං.{a}"
                    },
                    {
                        "type": "paragraph",
                        "text": "**සම්පජානො සඨානි න කයිරා**ති - සම්පජානො හුත්වා සාඨෙය්යං න කරෙය්ය න ජනෙය්ය න සඤ්ජනෙය්ය න නිබ්බත්තෙය්ය නාභිනිබ්බත්තෙය්ය, සාඨෙය්යං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය; සාඨෙය්යා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - සම්පජානො සඨානි න කයිරා."
                    },
                    {
                        "type": "paragraph",
                        "text": "**අථ ජීවිතෙන පඤ්ඤාය සීලබ්බතෙන නාඤ්ඤමතිමඤ්ඤෙ**ති - ‘අථා’ති පදසන්ධි -පෙ- පදානුපුබ්බතා එතං අථාති; ඉධෙකච්චො ලූඛජීවිකං ජීවන්තො පරං පණීතජීවිකං ජීවන්තං අතිමඤ්ඤති: කිං පනායං බහුලාජීවො සබ්බං සම්භක්ඛෙති, සෙය්යථීදං: මූලබීජං ඛන්ධබීජං එළුබිජං{1} අග්ගබීජං බීජබීජමෙව පඤ්චමං, අසනිවිචක්කං{2} දන්තකුටං සමණප්පවාදෙනාති{3}. සො තාය ලූඛජීවිකාය පරං පණීතජීවිකං ජීවන්තං අතිමඤ්ඤති. ඉධෙකච්චො පණීතජීවිකං ජීවන්තො පරං ලූඛජීවිකං ජීවන්තං අතිමඤ්ඤති: “කිං පනායං අප්පපුඤ්ඤො අප්පෙසක්ඛො න ලාභී චීවරපිණ්ඩපාතසෙනාසනගිලානප්පච්චයභෙසජ්ජපරික්ඛාරානන්ති.” සො තාය පණීතජීවිකාය පරං ලූඛජීවිකං ජීවන්තං අතිමඤ්ඤති. ඉධෙකච්චො පඤ්ඤාසම්පන්නො හොති, සො පුට්ඨො පඤ්හං විස්සජ්ජෙති. තස්ස එවං හොති: අහමස්මි පඤ්ඤාසම්පන්නො; ඉමෙ පනඤ්ඤෙ න පඤ්ඤසම්පන්නාති. සො තාය පඤ්ඤාසම්පදාය පරං අතිමඤ්ඤති. ඉධෙකච්චො සීලසම්පන්නො හොති පාතිමොක්ඛසංවරසංවුතො විහරති ආචාරගොචරසම්පන්නො අණුමත්තෙසු වජ්ජෙසු භයදස්සාවී සමාදාය සික්ඛාපදෙසු. තස්ස එවං හොති: ‘අහමස්මි සීලසම්පන්නො ඉමෙ පනඤ්ඤෙ භික්ඛූ දුස්සීලා පාපධම්මා’ති. සො තාය සීලසම්පදාය පරං අතිමඤ්ඤති. ඉධෙකච්චො වතසම්පන්නො හොති: ආරඤ්ඤිකො වා පිණ්ඩපාතිකො වා පංසුකූලිකො වා තෙචීවරිකො වා සපදානචාරිකො වා ඛලුපච්ඡාභත්තිකො වා නෙසජ්ජිකො වා යථාසන්ථතිකො වා, තස්ස එවං හොති: ‘අහමස්මි වතසම්පන්නො. ඉමෙ පනඤ්ඤෙ න වතසම්පන්නා’ති. සො තාය වතසම්පදාය පරං අතිමඤ්ඤති."
                    }
                ],
                "footnotes": [
                    {
                        "type": "footnote",
                        "text": "1. එලුබීජං - සීමු. II."
                    },
                    {
                        "type": "footnote",
                        "text": "2. අසනිව චක්කං - සීමු. II."
                    },
                    {
                        "type": "footnote",
                        "text": "3. සමණප්පධානොති - සීමු. II. අසනිවිචක්කදන්තකුටසමණප්පධානෙනාති - මඡසං. අසනිවිචක්කදන්තකුටසමණප්පධානාතිණ්ණෙති - PTS."
                    },
                    {
                        "type": "footnote",
                        "text": "a. ඛුද්දකවත්ථුවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 550,
            "pali": {
                "entries": [
                    {
                        "type": "paragraph",
                        "text": "**අථ ජීවිතෙන පඤ්ඤාය සීලබ්බතෙන නාඤ්ඤමතිමඤ්ඤෙ**ති - ලූඛජීවිකාය වා පණීතජීවිකාය වා පඤ්ඤාසම්පදාය වා සීලසම්පදාය වා වතසම්පදාය වා පරං **නාතිමඤ්ඤෙය්ය** නාවජානෙය්ය, න තෙන මානං ජනෙය්ය, න තෙන ථද්ධො අස්ස පත්ථද්ධො පග්ගහිතසිරොති - අථ ජීවිතෙන පඤ්ඤාය සීලබ්බතෙන නාඤ්ඤමතිමඤ්ඤෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“මොසවජ්ජෙ න නිය්යෙථ\nසම්පජානො සඨානි න කයිරා,\nඅථ ජීවිතෙන පඤ්ඤාය\nසීලබ්බතෙන නාඤ්ඤමතිමඤ්ඤෙ”ති.",
                        "level": 2
                    },
                    {
                        "type": "heading",
                        "text": "14 - 18",
                        "level": 1
                    },
                    {
                        "type": "gatha",
                        "text": "සුත්වා දූසිතො{1} බහුං වාචං\nසමණානං වා පුථුවචනානං,\nඵරුසෙන නෙ න පටිවජ්ජා\nන හි සන්තො පටිසෙනිං2 කරොන්ති.",
                        "level": 2
                    },
                    {
                        "type": "paragraph",
                        "text": "**සුත්වා දූසිතො බහුං වාචං සමණානං වා පුථුවචනාන**න්ති - ‘**දූසිතො’** ති දූසිතො ඛුංසිතො ඝට්ටිතො වම්භිතො ගරහිතො උපවදිතො; **සමණා**ති යෙ කෙචි ඉතො බහිද්ධා පරිබ්බාජූපගතා පරිබ්බාජසමාපන්නා; **පුථුවචනාන**න්ති ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා ච තෙ බහුකාහි වාචාහි අනිට්ඨාහි අකන්තාහි අමනාපාහි අක්කොසෙය්යුං පරිභාසෙය්යුං රොසෙය්යුං විරොසෙය්යුං හිංසෙය්යුං විහිංසෙය්යුං; හෙඨෙය්යුං විහෙඨෙය්යුං ඝාතෙය්යුං උපඝාතෙය්යුං උපඝාතං කරෙය්යුං; තෙසං බහුවාචං අනිට්ඨං අකන්තං අමනාපං සුත්වා සුණිත්වා උග්ගහිත්වා උපධාරයිත්වා උපලක්ඛයිත්වාති - සුත්වා දූසිතො{1} බහුං වාචං සමණානං වා පුථුවචනානං."
                    },
                    {
                        "type": "paragraph",
                        "text": "**ඵරුසෙන නෙ න පටිවජ්ජා**ති - ‘ඵරුසෙනා’ති ඵරුසෙන කක්ඛලෙන; **න පටිවජ්ජා** න පටිභණෙය්ය, අක්කොසන්තං න පච්චක්කොසෙය්ය, රොසන්තං නප්පටිරොසෙය්ය, භණ්ඩන්තං න පටිභණ්ඩෙය්ය, න කලහං කරෙය්ය, න භණ්ඩනං කරෙය්ය, න විග්ගහං කරෙය්ය, න විවාදං කරෙය්ය, න මෙධගං කරෙය්ය, කලහභණ්ඩනවිග්ගහවිවාදමෙධගං පජහෙය්ය, විනොදෙය්ය, බ්යන්තීකරෙය්ය, අනභාවං ගමෙය්ය, කලහභණ්ඩනවිග්ගහවිවාදමෙධගා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති ඵරුසෙන නෙ න පටිවජ්ජා."
                    }
                ],
                "footnotes": [
                    {
                        "type": "footnote",
                        "text": "1. රුසිතො - සු"
                    },
                    {
                        "type": "footnote",
                        "text": "2. පටිසෙනි - සු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 552,
            "pali": {
                "entries": [
                    {
                        "type": "paragraph",
                        "text": "**න හි සන්තො පටිසෙනිං කරොන්තී**ති - ‘සන්තො’ති රාගස්ස සන්තත්තා සන්තො, දොසස්ස - මොහස්ස - කොධස්ස උපනාහස්ස -පෙ- සබ්බාකුසලාභිසඞ්ඛාරානං සන්තත්තා සමිතත්තා වූපසමිතත්තා විජ්ඣාතත්තා නිබ්බුතත්තා විගතත්තා පටිප්පස්සද්ධො සන්තො උපසන්තො වූපසන්තො නිබ්බුතො පටිප්පස්සද්ධොති ‘සන්තො’."
                    },
                    {
                        "type": "paragraph",
                        "text": "**න හි සන්තො පටිසෙනිං කරොන්තී**ති සන්තො පටිසෙනිං පටිමල්ලං පටිභණ්ඩනං පටිපක්ඛං න කරොන්ති න ජනෙන්ති න සඤ්ජනෙන්ති න නිබ්බත්තෙන්ති නාභිනිබ්බත්තෙන්තීති - න හි සන්තො පටිසෙනිං කරොන්ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සුත්වා දූසිතො බහුං වාචං{1}\nසමණානං පුථුවචනානං,\nඵරුසෙන නෙ න පටිවජ්ජා\nන හි සන්තො පටිසෙනිං කරොන්තී”ති.",
                        "level": 2
                    },
                    {
                        "type": "heading",
                        "text": "14 - 19",
                        "level": 1
                    },
                    {
                        "type": "gatha",
                        "text": "එතඤ්ච ධම්මමඤ්ඤාය\nවිචිනං භික්ඛු සදා සතො සික්ඛෙ,\nසන්තීති නිබ්බුතිං ඤත්වා\nසාසනෙ ගොතමස්ස නප්පමජ්ජෙය්ය.",
                        "level": 2
                    },
                    {
                        "type": "paragraph",
                        "text": "**එතඤ්ච ධම්මමඤ්ඤායා**ති - ‘එත’න්ති ආචික්ඛිතං දෙසිතං පඤ්ඤාපිතං පට්ඨපිතං විවටං විභත්තං උත්තානීකතං පකාසිතං. **ධම්මමඤ්ඤායා**ති ජානිත්වා තුලයිත්වා තීරයිත්වා විභාවයිත්වා විභූතං කත්වාති එවම්පි එතඤ්ච ධම්මමඤ්ඤාය. අථවා, සමඤ්ච විසමඤ්ච පථඤ්ච විපථඤ්ච සාවජ්ජඤ්ච අනවජ්ජඤ්ච හීනඤ්ච පණීතඤ්ච කණ්හඤ්ච සුක්කඤ්ච විඤ්ඤුගරහිතඤ්ච විඤ්ඤුප්පසත්ථඤ්ච ධම්මං අඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වාති එවම්පි වතඤ්ච ධම්මමඤ්ඤාය. අථවා සම්මාපටිපදං අනුලොමපටිපදං අපච්චනීකපටිපදං අන්වත්ථපටිපදං ධම්මානුධම්මපටිපදං සීලෙසු පරිපූරකාරිතං ඉන්ද්රියෙසු ගුත්තද්වාරතං භොජනෙ මත්තඤ්ඤුතං ජාගරියානුයොගං සතිසම්පජඤ්ඤං චත්තාරො සතිපට්ඨානෙ චත්තාරො සම්මප්පධානෙ චත්තාරො ඉද්ධිපාදෙ පඤ්චින්ද්රියානි පඤ්ච බලානි සත්ත බොජ්ඣඞ්ගෙ අරියං අට්ඨඞ්ගිකං මග්ගං නිබ්බානඤ්ච නිබ්බානගාමිනිඤ්ච පටිපදං ධම්මං අඤ්ඤාය ජානිත්වා තුලයිත්වා තීරයිත්වා විභාවයිත්වා විභූතං කත්වාති එවම්පි - එතඤ්ච ධම්මමඤ්ඤාය."
                    },
                    {
                        "type": "paragraph",
                        "text": "**විචිනං භික්ඛු සදා සතො සික්ඛෙ**ති - ‘විචින’න්ති විචිනන්තො පවිචිනන්තො තුලයන්තො තීරයන්තො විභාවයන්තො විභූතං කරොන්තො සබ්බෙ සඞ්ඛාරා අනිච්චාති -පෙ- යං කිඤ්චි සමුදයධම්මං සබ්බං තං නිරොධධම්මන්ති විචිනන්තො පවිචිනන්තො තුලයන්තො තීරයන්තො විභාවයන්තො. විභූතං කරොන්තොති විචිනං භික්ඛු; ‘**සදා’**ති සදා සබ්බදා සබ්බකාලං -පෙ- පච්ඡිමෙ වයොඛන්ධෙ; **සතො** ති චතුහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො; -පෙ- සො වුච්චති සතො."
                    }
                ],
                "footnotes": [
                    {
                        "type": "footnote",
                        "text": "1. බහුවාචං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 554,
            "pali": {
                "entries": [
                    {
                        "type": "paragraph",
                        "text": "**සික්ඛෙ**ති - තිස්සො සික්ඛායො: අධිසීලසික්ඛා අධිචිත්තසික්ඛා අධිපඤ්ඤාසික්ඛා. -පෙ- අයං අධිපඤ්ඤාසික්ඛා. ඉමා තිස්සො සික්ඛායො ආවජ්ජන්තො සික්ඛෙය්ය -පෙ- සික්ඛෙය්ය, ආචරෙය්ය, සමාචරෙය්ය, සමාදාය වත්තෙය්යාති - ‘විචිනං භික්ඛු සදා සතො සික්ඛෙ’."
                    },
                    {
                        "type": "paragraph",
                        "text": "**සන්තීති නිබ්බුතං ඤත්වා**ති - රාගස්ස නිබ්බුතිං සන්තීති ඤත්වා, දොසස්ස - මොහස්ස -පෙ-"
                    },
                    {
                        "type": "paragraph",
                        "text": "සබ්බාකුසලාභිසඞ්ඛාරානං නිබ්බුතිං සන්තීති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වාති - සන්තීති නිබ්බුතිං ඤත්වා."
                    },
                    {
                        "type": "paragraph",
                        "text": "**සාසනෙ ගොතමස්ස නප්පමජ්ජෙය්යා**ති - ගොතමස්ස සාසනෙ බුද්ධසාසනෙ ජිනසාසනෙ තථාගතසාසනෙ දෙවදෙවසාසනෙ{1} අරහන්තසාසනෙ; **නප්පමජ්ජෙය්යා**ති සක්කච්චකාරී අස්ස සාතච්චකාරී අට්ඨිතකාරී අනොලීනවුත්තිකො අනික්ඛිත්තඡන්දො අනික්ඛිත්තධුරො කුසලෙසු ධම්මෙසු ‘කදාහං අපරිපූරං වා සීලක්ඛන්ධං පරිපූරෙය්යං -පෙ- අපරිපූරං වා සමාධික්ඛන්ධං - පඤ්ඤාක්ඛන්ධං විමුත්තික්ඛන්ධං - විමුත්තිඤාණදස්සනක්ඛන්ධං - කදාහං අපරිඤ්ඤාතං වා දුක්ඛං පරිජානෙය්යං, අප්පහීනෙ වා කිලෙසෙ පජහෙය්යං, අභාවිතං වා මග්ගං භාවෙය්යං, අසච්ඡිකතං නිරොධං සච්ඡිකරෙය්ය’න්ති. යො තත්ථ ඡන්දො ච වායාමො ච උස්සාහො ච උස්සොළ්හී ච ථාමො ච අප්පටිවානී ච සති ච සම්පජඤ්ඤඤ්ච ආතප්පං පධානං අධිට්ඨානං අනුයොගො අප්පමාදො කුසලෙසු ධම්මෙසූති - සාසනෙ ගොතමස්ස නප්පමජ්ජෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එතඤ්ච ධම්මමඤ්ඤාය\nවිචිනං භික්ඛු සදා සතො සික්ඛෙ,\nසන්තීති නිබ්බුතිං ඤත්වා\nසාසනෙ ගොතමස්ස නප්පමජ්ජෙය්යා”ති.",
                        "level": 2
                    },
                    {
                        "type": "heading",
                        "text": "14 - 20",
                        "level": 1
                    },
                    {
                        "type": "gatha",
                        "text": "අභිභූ හි සො අනභිභූතො\nසක්ඛිධම්මමනිතීහමදස්සී,\nතස්මා හි තස්ස භගවතො සාසනෙ\nඅප්පමත්තො සදා නමස්සමනුසික්ඛෙති. (භගවා)",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. දෙවසාසනෙ - සීමු. II. PTS. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 556,
            "pali": {
                "entries": [
                    {
                        "type": "paragraph",
                        "text": "**අභිභූ හි සො අනභිභූතො**ති - ‘අභිභූ’ති රූපාභිභූ සද්දාභිභූ ගන්ධාභිභූ රසාභිභූ ඵොට්ඨබ්බාභිභූ ධම්මාභිභූ, අනභිභූතො කෙහි චි කිලෙසෙහි; අභිභොසි{1} නෙ හීනෙ පාපකෙ අකුසලෙ ධම්මෙ සඞ්කිලෙසිකෙ පොනොභවිකෙ සදරෙ දුක්ඛවිපාකෙ ආයතිං ජාතිජරාමරණියෙති - අභිභූ හි සො අනභිභූතො."
                    },
                    {
                        "type": "paragraph",
                        "text": "**සක්ඛිධම්මමනිතීහමදස්සී**ති - ‘සක්ඛිධම්ම’න්ති න ඉතිහීතිහං න ඉතිකිරාය න පරම්පරාය න පිටකසම්පදාය න තක්කහෙතු න නයහෙතු න ආකාරපරිවිතක්කෙන න දිට්ඨිනිජ්ඣානක්ඛන්තියා සාමං සයමභිඤ්ඤාතං අත්තපච්චක්ඛධම්මං අද්දසි අද්දක්ඛි අපස්සි පටිවිජ්ඣතීති - සකිධම්මමනිතිහමදස්සී."
                    },
                    {
                        "type": "paragraph",
                        "text": "**තස්මා හි තස්ස භගවතො සාසනෙ**ති - ‘තස්මා’ති තස්මා තංකාරණා තංහෙතු තප්පච්චයා තන්නිදානං. **තස්ස භගවතො** සාසනෙති තස්ස භගවතො සාසනෙ ගොතමසාසනෙ බුද්ධසාසනෙ ජිනසාසනෙ තථාගතසාසනෙ දෙවදෙවසාසනෙ අරහන්තසාසනෙති - තස්මා හි තස්ස භගවතො සාසනෙ."
                    },
                    {
                        "type": "paragraph",
                        "text": "**අප්පමත්තො සදා නමස්සමනුසික්ඛෙති භගවා**ති - ‘ අප්පමත්තො’ති සක්කච්චකාරී -පෙ- අප්පමාදො කුසලෙසු ධම්මෙසු. **සදා**ති සදා සබ්බදා සබ්බකාලං -පෙ- පච්ඡිමෙ වයොඛන්ධෙ; **නමස්ස**න්ති කායෙන වා නමස්සමානො වාචාය වා නමස්සමානො චිත්තෙන වා නමස්සමානො අන්වත්ථපටිපත්තියා වා නමස්සමානො ධම්මානුධම්මපටිපත්තියා වා නමස්සමානො සක්කුරුමානො ගරුං කුරුමානො මානයමානො පූජයමානො අපචයමානො. **අනුසික්ඛෙ**ති තිස්සො සික්ඛායො: අධිසීලසික්ඛා අධිචිත්තසික්ඛා අධිපඤ්ඤාසික්ඛා -පෙ- අයං අධිපඤ්ඤාසික්ඛා. ඉමා තිස්සො සික්ඛායො ආවජ්ජන්තො සික්ඛෙය්ය -පෙ- සච්ඡිකාතබ්බං සච්ඡිකරොන්තො සික්ඛෙය්ය චරෙය්ය ආචරෙය්ය සමාචරෙය්ය සමාදාය වත්තෙය්ය; **භගවා**ති ගාරවාධිවචනං -පෙ- සච්ඡිකාපඤ්ඤත්ති යදිදං භගවාති - අප්පමත්තො සදා නමස්සමනුසික්ඛෙති භගවා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අභිභූ හි සො අනභිභූතො\nසක්ඛිධම්මමනිතීහමදස්සී,\nතස්මා හි තස්ස භගවතො සාසනෙ\nඅප්පමත්තො සදා නමස්සමනුසික්ඛෙති, (භගවා”ති.)",
                        "level": 2
                    },
                    {
                        "type": "centered",
                        "text": "තුවටකසුත්තනිද්දෙසො සමත්තො චුද්දසමො.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. අභිභූ හි - සීමු. II. මඡසං. PTS. අධිභොසි - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 558,
            "pali": {
                "entries": [
                    {
                        "type": "centered",
                        "text": "15.",
                        "level": 2
                    },
                    {
                        "type": "heading",
                        "text": "අත්තදණ්ඩසුත්තනිද්දෙසො.",
                        "level": 2
                    },
                    {
                        "type": "unindented",
                        "text": "අථ අත්තදණ්ඩසුත්තනිද්දෙසො වුච්චතෙ:"
                    },
                    {
                        "type": "heading",
                        "text": "15 - 1",
                        "level": 1
                    },
                    {
                        "type": "gatha",
                        "text": "අත්තදණ්ඩා භයං ජාතං\nජනං පස්සථ මෙධගං,\nසංවෙගං කිත්තයිස්සාමි\nයථා සංවිජිතං මයා.",
                        "level": 2
                    },
                    {
                        "type": "paragraph",
                        "text": "**අත්තදණ්ඩා භයං ජාත**න්ති - ‘ දණ්ඩා’ති තයො දණ්ඩා: කායදණ්ඩො වචීදණ්ඩෙ මනොදණ්ඩො. තිවිධං කායදුච්චරිතං කායදණ්ඩො. චතුබ්බිධං වචීදුච්චරිතං වචීදණ්ඩො, තිවිධං මනොදුච්චරිතං මනොදණ්ඩො. **භය**න්ති ද්වෙ භයානි: දිට්ඨධම්මිකඤ්ච භයං සම්පරායිකඤ්ච භයං. කතමං දිට්ඨධම්මිකං භයං? ඉධෙකච්චො කායෙන දුච්චරිතං චරති, වාචාය දුච්චරිතං චරති, මනසා දුච්චරිතං චරති. පාණම්පි හන්ති, අදින්නම්පි ආදියති, සන්ධිම්පි ඡින්දති, නිල්ලොපම්පි හරති, එකාගාරිකම්පි කරොති, පරිපන්ථෙපි තිට්ඨති, පරදාරම්පි ගච්ඡති, මුසාපි භණති. තමෙනං ගහෙත්වා රඤ්ඤො දස්සෙන්ති: ‘ අයං දෙව’ චොරො ආගුචාරී. ඉමස්ස යං ඉච්ඡති, තං දණ්ඩං පණෙහීති. තමෙනං රාජා පරිභාසති. සො පරිභාසපච්චයා භයං උප්පාදෙති, දුක්ඛං දොමනස්සං පටිසංවෙදෙති. එතං භයං දුක්ඛං දොමනස්සං කුතො තස්ස: අත්තදණ්ඩතො ජාතං සඤ්ජාතං නිබ්බත්තං අභිනිබ්බත්තං පාතුභූතං. එත්තකෙනපි රාජා න තුස්සති. තමෙනං රාජා බන්ධාපෙති අන්දුබන්ධනෙන වා රජ්ජුබන්ධනෙන වා සඞ්ඛලිකබන්ධනෙන වා වෙත්තබන්ධනෙන වා ලතාබන්ධනෙන වා පක්ඛෙපබන්ධනෙන වා පරික්ඛෙපබන්ධනෙන වා ගාමබන්ධනෙන වා නිගමබන්ධනෙන වා නගරබන්ධනෙන වා රට්ඨබන්ධනෙන වා ජනපදබන්ධනෙන වා අන්තමසො සවචනීයම්පි කරොති ‘න තෙ ලබ්භා ඉතො පක්කමිතු’න්ති. සො බන්ධනපච්චයාපි දුක්ඛං දොමනස්සං පටිසංවෙදෙති. එවං භයං දුක්ඛං දොමනස්සං කුතො තස්ස: අත්තදණ්ඩතො ජාතං සඤ්ජාතං නිබ්බත්තං අභිනිබ්බත්තං පාතුභූතං. එත්තකෙනපි රාජා න තුස්සති. රාජා තස්ස ධනං ආහරාපෙති: සතං වා සහස්සං වා සතසහස්සං වා. සො ධනජානිපච්චයාපි දුක්ඛං දොමනස්සං පටිසංවෙදෙති. එතං භයං දුක්ඛං දොමනස්සං කුතො තස්ස: අත්තදණ්ඩතො ජාතං සඤ්ජාතං නිබ්බත්තං අබිනිබ්බත්තං පාතුභූතං. එත්තකෙනපි රාජා න තුස්සති. තමෙනං රාජා විවිධා කම්මකරණා කාරාපෙති:"
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 560,
            "pali": {
                "entries": [
                    {
                        "type": "paragraph",
                        "text": "කසාහිපි තාළෙති වෙත්තෙහිපි තාළෙති. අද්ධදණ්ඩකෙහිපි තාළෙති. හත්ථම්පි ඡින්දති. පාදම්පි ඡින්දති. හත්ථපාදම්පි ඡින්දති. කණ්ණම්පි ඡින්දති. නාසම්පි ඡින්දති. කණ්ණනාසම්පි ඡින්දති. බිලඞ්ගථාලිකම්පි කරොති. සඞ්ඛමුණ්ඩිකම්පි කරොති. රාහුමුඛම්පි කරොති. ජොතිමාලිකම්පි කරොති හත්ථපජ්ජොතිකම්පි කරොති. එරකවත්තිකම්පි කරොති. චීරකවාසිකම්පි කරොති. එණෙය්යකම්පි කරොති. බලිසමංසිකම්පි කරොති. කහාපණිකම්පි කරොති. ඛාරාපතච්ඡිකම්පි කරොති. පලිඝපරිවත්තිකම්පි කරොති පලාලපිට්ඨිකම්පි කරොති. තත්තෙනපි තෙලෙන ඔසිඤ්චති. සුනඛෙහිපි ඛාදාපෙති. ජීවන්තම්පි සූලෙ උත්තාසෙති. අසිනාපි සීසං ඡින්දති. සො කම්මකාරණපච්චයාපි. දුක්ඛං දොමනස්සං පටිසංවෙදෙති. එතං භයං දුක්ඛං දොමනස්සං කුතො තස්ස? අත්තදණ්ඩතො ජාතං සඤ්ජාතං නිබ්බත්තං අභිනිබ්බත්තං පාතුභූතං. රාජා ඉමෙසං චතුණ්ණං දණ්ඩානං ඉස්සරො."
                    },
                    {
                        "type": "paragraph",
                        "text": "සො සකෙන කම්මෙන කායස්ස භෙදා පරම්මරණා අපායං දුග්ගතිං විනිපාතං නිරයං උපපජ්ජති. තමෙනං නිරයපාලා පඤ්චවිධබන්ධනං නාම කාරණං කාරෙන්ති. තත්තං අයොඛීලං හත්ථෙ ගමෙන්ති. තත්තං අයොඛීලං දුතියෙ හත්ථෙ ගමෙන්ති. තත්තං අයොඛීලං පාදෙ ගමෙන්ති. තත්තං අයොඛීලං දුතියෙ පාදෙ ගමෙන්ති. තත්තං අයොඛීලං මජ්ඣෙ උරස්මිං ගමෙන්ති. සො තත්ථ දුක්ඛා කටුකා තිප්පා වෙදනා වෙදෙති. න ච තාව කාලං කරොති. යාව න තං පාපං කම්මං බ්යන්තී හොති.{a} එතං භයං දුක්ඛං දොමනස්සං කුතො තස්ස: අත්තදණ්ඩතො ජාතං සඤ්ජාතං නිබ්බත්තං අබිනිබ්බත්තං පාතුභූතං. තමෙනං නිරයපාලා සංවෙසෙත්වා කුඨාරීහි තච්ඡෙන්ති. සො තත්ථ දුක්ඛා තිප්පා කටුකා වෙදනා වෙදෙති. න ච තාව කාලං කරොති. යාව න තං පාපං කම්මං බ්යන්තී හොති. තමෙනං නිරයපාලා උද්ධපාදං අධොසිරං ගහෙත්වා වාසීහි තච්ඡෙන්ති. තමෙනං නිරයපාලා රථෙ යොජෙත්වා ආදිත්තාය පඨවියා සම්පජ්ජලිතාය සජොතිභූතාය සාරෙන්තිපි පච්චාසාරෙන්තිපි{2} -පෙ- තමෙනං නිරයපාලා මහන්තං අඞ්ගාරපබ්බතං ආදිත්තං සම්පජ්ජලිතං සජොතිභූතං ආරොපෙන්තිපි ඔරොපෙන්තිපි -පෙ- තමෙනං නිරයපාලා උද්ධපාදං අධොසිරං ගහෙත්වා තත්තාය ලොහකුම්භියා පක්ඛිපන්ති ආදිත්තාය සම්පජ්ජලිතාය සජොතිභූතාය. සො තත්ථ ඵෙණුද්දෙහකං පච්චති. සො තත්ථ ඵෙණුද්දෙහකං පච්චමානො සකිම්පි උද්ධං ගච්ඡති. සකිම්පි අධො ගච්ඡති. සකිම්පි තිරියං ගච්ඡති. සො තත්ථ දුක්ඛා තිප්පා කටුකා වෙදනා වෙදෙති. න ච තාව කාලං කරොති. යාව න තං පාපං කම්මං බ්යන්තීහොති. එතං භයං දුක්ඛං දොමනස්සං කුතො තස්ස: අත්තදණ්ඩතො ජාතං සඤ්ජාතං නිබ්බත්තං අභිනිබ්බත්තං පාතුභූතං. තමෙනං නිරයපාලා මහානිරයෙ පක්ඛිපන්ති. සො ඛො පන මහානිරයො:"
                    }
                ],
                "footnotes": [
                    {
                        "type": "footnote",
                        "text": "1. කරණපච්චයාපි - සීමු. II."
                    },
                    {
                        "type": "footnote",
                        "text": "2. භරෙන්තිපි පච්චාභාරෙන්තිපි - සීමු. II."
                    },
                    {
                        "type": "footnote",
                        "text": "a. මජ්ඣිමනිකාය - දෙවදූතසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 562,
            "pali": {
                "entries": [
                    {
                        "type": "gatha",
                        "text": "1. චතුක්කණ්ණො චතුද්වාරො\nවිභත්තො භාගසො මිතො,\nඅයොපාකාරපරියන්තො\nඅයසා පටිකුජ්ජිතො.",
                        "level": 2
                    },
                    {
                        "type": "gatha",
                        "text": "2. තස්ස අයොමයා භූමි\nජලිතා තෙජසා යුතා,\nසමන්තා යොජනසතං\nඵරිත්වා තිට්ඨති සබ්බදා.{a}",
                        "level": 2
                    },
                    {
                        "type": "gatha",
                        "text": "3. කදරියා තපනා{1} ඝොරා අච්චිමන්තො දුරාසදා,\nලොමහංසනරූපා ච භිස්මා පටිභයා දුඛා.{b}",
                        "level": 1
                    },
                    {
                        "type": "gatha",
                        "text": "4. පුරත්ථිමාය ච භිත්තියා අච්චික්ඛන්ධො සමුට්ඨිතො,\nදහන්තො පාපකම්මන්තෙ පච්ඡිමාය පටිහඤ්ඤති.",
                        "level": 1
                    },
                    {
                        "type": "gatha",
                        "text": "5. පච්ඡිමාය ච භිත්තියා අච්චික්ඛන්ධො සමුට්ඨිතො,\nදහන්තො පාපකම්මන්තෙ පුරත්ථිමාය පටිහඤ්ඤති.",
                        "level": 1
                    },
                    {
                        "type": "gatha",
                        "text": "6. උත්තරාය ච භිත්තියා අච්චික්ඛන්ධො සමුට්ඨිතො,\nදහන්තො පාපකම්මන්තෙ දක්ඛිණාය පටිහඤ්ඤති.",
                        "level": 1
                    },
                    {
                        "type": "gatha",
                        "text": "7. දක්ඛිණාය ච භිත්තියා අච්චික්ඛන්ධො සමුට්ඨිතො.\nදහන්තො පාපකම්මන්තෙ උත්තරාය පටිහඤ්ඤති.",
                        "level": 1
                    },
                    {
                        "type": "gatha",
                        "text": "8. හෙට්ඨතො ච සමුට්ඨාය අච්චික්ඛන්ධො භයානකො,\nදහන්තො පාපකම්මන්තෙ ඡදනස්මිං පටිහඤ්ඤති.",
                        "level": 1
                    },
                    {
                        "type": "gatha",
                        "text": "9. ඡදනම්හා සමුට්ඨාය අච්චික්ඛන්ධො භයානකො,\nදහන්තො පාපකම්මන්තෙ භූමියං පටිහඤ්ඤති.",
                        "level": 1
                    },
                    {
                        "type": "gatha",
                        "text": "10. අයොකපාලමාදිත්තං සන්තත්තං ජලිතං යථා,\nඑවං අවීචිනිරයො හෙට්ඨා උපරි පස්සතො.",
                        "level": 1
                    },
                    {
                        "type": "gatha",
                        "text": "11. තත්ථ සත්තා මහාලුද්දා මහාකිබ්බිසකාරිනො,\nඅච්චන්තපාපකම්මන්තා පච්චන්ති න ච මිය්යරෙ.",
                        "level": 1
                    },
                    {
                        "type": "gatha",
                        "text": "12. ජාතවෙදසමො කායො තෙසං නිරයවාසිනං.\nපස්ස කම්මානං දළ්හත්තං න භස්මා හොති න මසි.",
                        "level": 1
                    },
                    {
                        "type": "gatha",
                        "text": "13. පුරත්ථිමෙනපි ධාවන්ති තතො ධාවන්ති පච්ඡිමං,\nඋත්තරෙනපි ධාවන්ති තතො ධාවන්ති දක්ඛිණං.",
                        "level": 1
                    },
                    {
                        "type": "gatha",
                        "text": "14. යං යං දිසං පධාවන්ති තං තං ද්වාරං පිථීයති,\nඅභිනික්ඛමිතාසා තෙ සත්තා මොක්ඛගවෙසිනො.",
                        "level": 1
                    },
                    {
                        "type": "gatha",
                        "text": "15. න තෙ තතො නික්ඛමිතුං ලභන්ති කම්මපච්චයා,\nතෙසං ච පාපකම්මන්තං අවිපක්කං කතං බහු”න්ති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. කදරියා තපසා - සීමු. II."
                    },
                    {
                        "type": "footnote",
                        "text": "a. මජ්ඣිමනිකාය - උපරිපණ්ණාසක දෙවදූතසුත්ත"
                    },
                    {
                        "type": "footnote",
                        "text": "b. සඞ්කිච්චජාතක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 564,
            "pali": {
                "entries": [
                    {
                        "type": "paragraph",
                        "text": "එතං භයං දුක්ඛං දොමනස්සං කුතො තස්ස: අත්තදණ්ඩතො ජාතං සඤ්ජාතං නිබ්බත්තං අභිනිබ්බත්තං පාතුභූතං. යානි ච නෙරයිකානි දුක්ඛානි යානි ච තිරච්ඡානයොනිකානි දුක්ඛානි යානි ච පෙත්තිවිසයිකානි දුක්ඛානි යානි ච මානුසිකානි දුක්ඛානි, තානි කුතො ජාතානි, කුතො සඤ්ජාතානි, කුතො නිබ්බත්තානි, කුතො අභිනිබ්බත්තානි, කුතො පාතුභූතානි: අත්තදණ්ඩතො ජාතානි සඤ්ජාතානි නිබ්බත්තානි අභිනිබ්බත්තානි පාතුභූතානි."
                    },
                    {
                        "type": "paragraph",
                        "text": "**අත්තදණ්ඩා භයං ජාතං ජනං පස්සථ මෙධග**න්ති ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවතා ච මනුස්සා ච මෙධගං ජනං කලහං ජනං විරුද්ධං ජනං පටිවිරුද්ධං ජනං ආහතං ජනං පච්චාහතං ජනං ආඝාතිකං{1} ජනං පච්චාඝාතිතං ජනං පස්සථ දක්ඛථ ඔලොකෙථ නිජ්ඣායෙථ උපපරික්ඛථාති - ජනං පස්සථ මෙධගං."
                    },
                    {
                        "type": "paragraph",
                        "text": "**සංවෙගං කිත්තයිස්සා**මීති - සංවෙගං උබ්බෙගං උත්රාසං භයං පීළනං ඝට්ටනං උපද්දවං උපස්සග්ගං; **කිත්තයිස්සාමි** පකිත්තයිස්සාමි ආචික්ඛිස්සාමි දෙසිස්සාමි පඤ්ඤපිස්සාමි පට්ඨපිස්සාමි විචරිස්සාමි විභජිස්සාමි උත්තානීකරිස්සාමි පකාසිස්සමීති - සංවෙගං කිත්තයිස්සාමි."
                    },
                    {
                        "type": "paragraph",
                        "text": "**යථා සංවිජිතං මයා**ති - යථා මයා අත්තනායෙව අත්තා{2} සංවෙජිතො උබ්බෙජිතො සංවෙගමාපාදිතොති - යථා සංවිජිතං මයා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අත්තදණ්ඩා භයං ජාතං\nජනං පස්සථ මෙධගං,\nසංවෙගං කිත්තයිස්සාමි\nයථා සංවිජිතං මයා”ති.",
                        "level": 2
                    },
                    {
                        "type": "heading",
                        "text": "15 - 2",
                        "level": 1
                    },
                    {
                        "type": "gatha",
                        "text": "ඵන්දමානං පජං දිස්වා මච්ඡෙ අප්පොදකෙ යථා,\nඅඤ්ඤමඤ්ඤෙහි බ්යාරුද්ධෙ දිස්වා මං භයමාවිසි.",
                        "level": 1
                    },
                    {
                        "type": "paragraph",
                        "text": "**ඵන්දමානං පජං දිස්වා**ති - ‘පජා’ති සත්තාධිවචනං; පජං තණ්හාඵන්දනාය ඵන්දමානං, දිට්ඨිඵන්දනාය ඵන්දමානං, කිලෙසඵන්දනාය ඵන්දමානං, දුච්චරිතඵන්දනාය ඵන්දමානං, පයොගඵන්දනාය ඵන්දමානං, විපාකඵන්දනාය ඵන්දමානං, රත්තං රාගෙන ඵන්දමානං, දුට්ඨං දොසෙන ඵන්දමානං, මූළ්හං මොහෙන ඵන්දමානං, විනිබද්ධං මානෙන ඵන්දමානං, වික්ඛෙපගතං උද්ධච්චෙන ඵන්දමානං, අනිට්ඨාගතං විචිකිච්ඡාය ඵන්දමානං, ථාමගතං අනුසයෙහි ඵන්දමානං, ලාභෙන ඵන්දමානං, අලාභෙන ඵන්දමානං, යසෙන ඵන්දමානං, අයසෙන ඵන්දමානං, පසංසාය ඵන්දමානං. නින්දාය ඵන්දමානං, සුඛෙන ඵන්දමානං, දුක්ඛෙන ඵන්දමානං. ජාතියා ඵන්දමානං, ජරාය ඵන්දමානං, බ්යාධිනා ඵන්දමානං, මරණෙන ඵන්දමානං, සොකපරිදෙවදුක්ඛදොමනස්සූපායාසෙහි ඵන්දමානං, නෙරයිකෙන දුක්ඛෙන ඵන්දමානං, තිරච්ඡානයොනිකෙන දුක්ඛෙන ඵන්දමානං, පෙත්තිවිසයිකෙන දුක්ඛෙන ඵන්දමානං, -"
                    }
                ],
                "footnotes": [
                    {
                        "type": "footnote",
                        "text": "1. ආඝාටිතං, ස්යා."
                    },
                    {
                        "type": "footnote",
                        "text": "2. සද්දා - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 566,
            "pali": {
                "entries": [
                    {
                        "type": "paragraph",
                        "text": "මානුසිකෙන දුක්ඛෙන ඵන්දමානං, ගබ්භොක්කන්තිමූලකෙන දුක්ඛෙන ගබ්භට්ඨිතිමූලකෙන දුක්ඛෙන - ගබ්භවුට්ඨානමූලකෙන දුක්ඛෙන - ජාතස්සූපනිබන්ධකෙන දුක්ඛෙන - ජාතස්ස පරාධෙය්යකෙන දුක්ඛෙන අත්තූපක්කමෙන දුක්ඛෙන - පරූපක්කමෙන දුක්ඛෙන - දුක්ඛදුක්ඛෙන සඞ්ඛාරදුක්ඛෙන - විපරිණාමදුක්ඛෙන - චක්ඛුරොගෙන දුක්ඛෙන සොතරොගෙන - ඝානරොගෙන - ජිව්හාරොගෙන - සීසරොගෙන - කායරොගෙන - කණ්ණරොගෙන, මුඛරොගෙන, දන්තරොගෙන - කාසෙන - සාසෙන - පිනාසෙන - ඩහෙන - ජරෙන - කුච්ඡිරොගෙන - මුච්ඡාය - පක්ඛන්දිකාය - සූලාය - විසූචිකාය - කුට්ඨෙන - ගණ්ඩෙන - කිලාසෙන - සොසෙන - අපමාරෙන - දද්දුයා - කණ්ඩුයා - කච්ඡුයා - නඛසාය{1} - විතච්ඡිකාය - ලොහිතපිත්තෙන{2} - මධුමෙහෙන - අංසාය - පිළකාය - භගන්දලෙන - පිත්තසමුට්ඨානෙන ආබාධෙන - සෙම්හසමුට්ඨානෙන ආබාධෙන - වාතසමුට්ඨානෙන ආබාධෙන - සන්නිපාතිකෙන ආබාධෙන - උතුපරිණාමජෙන ආබාධෙන - විසමපරිහාරජෙන ආබාධෙන - ඔපක්කමිකෙන ආබාධෙන -කම්මවිපාකජෙන ආබාධෙන - සීතෙන - උණ්හෙන - ජිඝච්ඡාය - පිපාසාය - උච්චාරෙන - පස්සාවෙන - ඩංසමකසවාතාතපසිරිංසප{3} සම්ඵස්සෙන දුක්ඛෙන - මාතුමරණෙන දුක්ඛෙන - පිතුමරණෙන දුක්ඛෙන - භාතුමරණෙන දුක්ඛෙන - භගිනිමරණෙන දුක්ඛෙන - පුත්තමරණෙන දුක්ඛෙන - ධීතුමරණෙන දුක්ඛෙන - ඤාතිමරණෙන දුක්ඛෙන - භොගව්යසනෙන දුක්ඛෙන - රොගව්යසනෙන දුක්ඛෙන - සීලව්යසනෙන දුක්ඛෙන - දිට්ඨිව්යසනෙන දුක්ඛෙන ඵන්දමානං සම්ඵන්දමානං විඵන්දමානං වෙධමානං පවෙධමානං සම්පවෙධමානං; **දිස්වා**ති දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වාති - ඵන්දමානං පජං දිස්වා."
                    },
                    {
                        "type": "paragraph",
                        "text": "**මච්ඡෙ අප්පොදකෙ යථා**ති - යථා මච්ඡා අප්පොදකෙ උදකපරියාදානෙ කාකෙහි වා කුලලෙහි වා බලාකාහි වා පරිපාතියමානා{4} උක්ඛිපියමානා ඛජ්ජමානා ඵන්දන්ති සම්ඵන්දන්ති විප්ඵන්දන්ති වෙධන්ති පවෙධන්ති සම්පවෙධන්ති; එවමෙවං පජා තණ්හාඵන්දනාය ඵන්දන්ති -පෙ-"
                    },
                    {
                        "type": "paragraph",
                        "text": "දිට්ඨිබ්යසනෙන දුක්ඛෙන ඵන්දන්ති සම්ඵන්දන්ති විප්ඵන්දන්ති වෙධන්ති පවෙධන්ති සම්පවෙධන්තීති - මච්ඡෙ අප්පොදකෙ යථා."
                    },
                    {
                        "type": "paragraph",
                        "text": "**අඤ්ඤමඤ්ඤෙහි බ්යාරුද්ධෙ**ති - අඤ්ඤමඤ්ඤං සත්තා විරුද්ධා පටිවිරුද්ධා ආහතා{5} පච්චාහතා ආඝාතිතා{6} පච්චාඝාතිතා රාජානොපි රාජූහි විවදන්ති, ඛත්තියාපි ඛත්තියෙහි විවදන්ති, බ්රාහ්මණාපි බ්රාහ්මණෙහි විවදන්ති, ගහපතීපි ගහපතීහි විවදන්ති, මාතාපි පුත්තෙන විවදති, පුත්තොපි මාතරා විවදති, පිතාපි පුත්තෙන විවදති, පුත්තොපි පිතරා විවදති, භාතාපි භාතරා විවදති, භගිනීපි භගිනියා විවදති, භාතාපි භගිනියා විවදති -"
                    }
                ],
                "footnotes": [
                    {
                        "type": "footnote",
                        "text": "1. රඛසාය - ස, රක්ඛසාය - පු. PTS."
                    },
                    {
                        "type": "footnote",
                        "text": "2. ලොහිතෙන පිත්තෙන - සීමු. II. PTS."
                    },
                    {
                        "type": "footnote",
                        "text": "3. සරීසප - මඡසං"
                    },
                    {
                        "type": "footnote",
                        "text": "4. පරිපාටියමානා - සීමු. II. මඡසං"
                    },
                    {
                        "type": "footnote",
                        "text": "5. ආහතා - සීමු. II."
                    },
                    {
                        "type": "footnote",
                        "text": "6. ආඝාටිතා - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 568,
            "pali": {
                "entries": [
                    {
                        "type": "paragraph",
                        "text": "භගිනීපි භාතරා විවදති, සහායොපි සහායෙන විවදති. තෙ තත්ථ කලහවිග්ගහවිවාදාපන්නා අඤ්ඤමඤ්ඤං පාණීහිපි උපක්කමන්ති, ලෙඩ්ඩූහිපි උපක්කමන්ති, දණ්ඩෙහිපි උපක්කමන්ති, සත්ථෙහිපි උපක්කමන්ති. තෙ තත්ථ මරණම්පි නිගච්ඡන්ති. මරණමත්තම්පි දුක්ඛන්ති - අඤ්ඤමඤ්ඤෙහි බ්යාරුද්ධෙ."
                    },
                    {
                        "type": "paragraph",
                        "text": "**දිස්වා මං භයමාවිසී**ති - ‘දිස්වා’ති දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වා භයං පීළනං ඝට්ටනං උපද්දවො උපස්සග්ගො ආවිසීති - දිස්වා මං භයමාවිසි."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඵන්දමානං පජං දිස්වා\nමච්ඡෙ අප්පොදකෙ යථා,\nඅඤ්ඤමඤ්ඤෙහි බ්යාරුද්ධෙ\nදිස්වා මං භයමාවිසී”ති.",
                        "level": 2
                    },
                    {
                        "type": "heading",
                        "text": "15 - 3",
                        "level": 1
                    },
                    {
                        "type": "gatha",
                        "text": "සමන්තමසාරො ලොකො\nදිසා සබ්බා සමෙරිතා,\nඉච්ඡං භවනමත්තනො\nනාද්දසාසිං{1} අනොසිතං.",
                        "level": 2
                    },
                    {
                        "type": "paragraph",
                        "text": "**සමන්තමසාරො ලොකො**ති - ‘ලොකො’ති නිරයලොකො තිරච්ඡානයොනිලොකො පෙත්තිවිසයලොකො මනුස්සලොකො දෙවලොකො ඛන්ධලොකො ධාතුලොකො ආයතනලොකො අයං ලොකො පරො ලොකො බ්රහ්මලොකො දෙවලොකො; අයං වුච්චති ලොකො. නිරයලොකො අසාරො නිස්සාරො සාරාපගතො නිච්චසාරසාරෙන වා සුඛසාරසාරෙන වා අත්තසාරසාරෙන වා නිච්චෙන වා ධුවෙන වා සස්සතෙන වා අවිපරිණාමධම්මෙන වා. තිරච්ඡානායොනිලොකො - පෙත්තිවිසයලොකො - මනුස්සලොකො - දෙවලොකො - ඛන්ධලොකො - ධාතුලොකො - ආයතනලොකො - අයං ලොකො - පරො ලොකො - බ්රහ්මලොකො - දෙවලොකො{2} අසාරො නිස්සාරො සාරාපගතො නිච්චසාරසාරෙන වා සුඛසාරසාරෙන වා අත්තසාරසාරෙන වා නිච්චෙන වා ධුවෙන වා සස්සතෙන වා අවිපරිණාමධම්මෙන වා. යථා පනා නළො අසාරො නිස්සාරො සාරාපගතො, යථා එරණ්ඩො අසාරො නිස්සාරො සාරාපගතො, යථා උදුම්බරො අසාරො නිස්සාරො සාරාපගතො, යථා සෙතකච්ඡො{3} අසාරො නිස්සාරො සාරාපගතො, යථා පාරිභද්දකො අසාරො නිස්සාරො සාරාපගතො, යථා ඵෙණපිණ්ඩො අසාරො නිස්සාරො සාරාපගතො, යථා උදකබුබ්බුළකං අසාරං නිස්සාරං සාරාපගතං, යථා මරීචි අසාරො නිස්සාරො සාරාපගතො, යථා කදලික්ඛන්ධො{4} අසාරො නිස්සාරො සාරාපගතො, යථා මායා අසාරා නිස්සාරා සාරාපගතා, එවමෙව නිරයලොකො අසාරො නිස්සාරො සාරාපගතො නිච්චසාරසාරෙන වා සුඛසාරසාරෙන වා අත්තසාරසාරෙන වා නිච්චෙන වා ධුවෙන වා සස්සතෙන වා අවිපරිණාමධම්මෙන වා; -"
                    }
                ],
                "footnotes": [
                    {
                        "type": "footnote",
                        "text": "1. නාද්දසාමි - සීමු. II."
                    },
                    {
                        "type": "footnote",
                        "text": "2. සදෙවලොකො - ස්යා, PTS."
                    },
                    {
                        "type": "footnote",
                        "text": "3. සෙතකච්චො - මනුප. සෙතගච්ඡො - PTS"
                    },
                    {
                        "type": "footnote",
                        "text": "4. ඛදලික්ඛන්ධො - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 570,
            "pali": {
                "entries": [
                    {
                        "type": "paragraph",
                        "text": "තිරච්ඡානයොනිලොකො - පෙත්තිවිසයලොකො - මනුස්සලොකො - දෙවලොකො අසාරො නිස්සාරො සාරාපගතො නිච්චසාරසාරෙන වා සුඛසාරසාරෙන වා අත්තසාරසාරෙන වා නිච්චෙන වා ධුවෙන වා සස්සතෙන වා අවිපරිණාමධම්මෙන වා - ඛන්ධලොකො - ධාතුලොකො - ආයතනලොකො - අයං ලොකො - පරො ලොකො - බ්රහ්මලොකො - දෙවලොකො අසාරො නිස්සාරො සාරාපගතො නිච්චසාරසාරෙන වා සුඛසාරසාරෙන වා අත්තසාරසාරෙන වා නිච්චෙන වා ධුවෙන වා සස්සතෙන වා අවිපරිණාමධම්මෙන වාති - සමන්තමසාරො ලොකො."
                    },
                    {
                        "type": "paragraph",
                        "text": "**දිසා සබ්බා සමෙරිතා**ති - යෙ පුරත්ථිමාය දිසාය සඞ්ඛාරා තෙපි එරිතා සමෙරිතා චලිතා ඝට්ටිතා අනිච්චතාය, ජාතියා අනුගතා, ජරාය අනුසටා, බ්යාධිනා අභිභූතා, මරණෙන අබ්භාහතා, දුක්ඛෙ පතිට්ඨිතා, අතාණා අලෙනා අසරණා අසරණීභූතා. යෙ පච්ඡිමාය දිසාය සඞ්ඛාරා - යෙ උත්තරාය දිසාය සඞ්ඛාරා - යෙ දක්ඛිණාය දිසාය සඞ්ඛාරා - යෙ පුරත්ථිමාය අනුදිසාය{1} සඞ්ඛාරා - යෙ පච්ඡිමාය අනුදිසාය සඞ්ඛාරා - යෙ උත්තරාය අනුදිසාය සඞ්ඛාරා - යෙ දක්ඛිණාය අනුදිසාය සඞ්ඛාරා - යෙ හෙට්ඨිමාය දිසාය සඞ්ඛාරා - යෙ උපරිමාය දිසාය සඞ්ඛාරා - යෙ දසසු දිසාසු සඞ්ඛාරා, තෙපි එරිතා සමෙරිතා චලිතා ඝට්ටිතා අනිච්චතාය, ජාතියා අනුගතා, ජරාය අනුසටා, බ්යාධිනා අභිභූතා, මරණෙන අබ්භාහතා දුක්ඛෙ පතිට්ඨිතා, අතාණා අලෙනා අසරණා අසරණීභූතා."
                    },
                    {
                        "type": "paragraph",
                        "text": "භාසිතම්පි චෙතං:"
                    },
                    {
                        "type": "gatha",
                        "text": "1. “කිඤ්චාපි තෙ’තං{2} ජලතෙ{3} විමානං\nඔභාසයං උත්තරස්සං දිසායං,4\nරූපෙ රණං දිස්වා සදා පවෙධිතං\nතස්මා න රූපෙ රමතී සුමෙධො”{a}",
                        "level": 2
                    },
                    {
                        "type": "gatha",
                        "text": "2. “මච්චුනාබ්භාහතො ලොකො ජරාය පරිවාරිතො,\nතණ්හාසල්ලෙන ඔතිණ්ණො ඉච්ඡාධූමායිතො සදා”{b}",
                        "level": 1
                    },
                    {
                        "type": "gatha",
                        "text": "3. “සබ්බො ආදීපිතො ලොකො සබ්බො ලොකො පධූපිතො,\nසබ්බො පජ්ජලිතො ලොකො සබ්බො ලොකො පකම්පිතො”ති.{c}",
                        "level": 1
                    },
                    {
                        "type": "unindented",
                        "text": "දිසා සබ්බා සමෙරිතා"
                    }
                ],
                "footnotes": [
                    {
                        "type": "footnote",
                        "text": "1. දිසාය - සීමු. II."
                    },
                    {
                        "type": "footnote",
                        "text": "2. චෙතං - සීමු. II."
                    },
                    {
                        "type": "footnote",
                        "text": "3. ජලති - සීමු. II."
                    },
                    {
                        "type": "footnote",
                        "text": "4. උත්තරියං දිසාය - සීමු. II. මඡසං. PTS"
                    },
                    {
                        "type": "footnote",
                        "text": "a. බ්රහ්මසංයුත්ත - පඨමවග්ග."
                    },
                    {
                        "type": "footnote",
                        "text": "b. දෙවතාසංයුත්ත - අන්ධවග්ග "
                    },
                    {
                        "type": "footnote",
                        "text": "c. භික්ඛුනීසංයුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 572,
            "pali": {
                "entries": [
                    {
                        "type": "paragraph",
                        "text": "**ඉච්ඡං භවනමත්තනො**ති - අත්තනො භවනං තාණං ලෙනං සරණං ගතිං පරායනං ඉච්ඡන්තො සාදියතො පත්ථයන්තො පිහයන්තො අභිජප්පන්තොති - ඉච්ඡං භවනමත්තනො."
                    },
                    {
                        "type": "paragraph",
                        "text": "**නාද්දසාසිං අනොසිත**න්ති - අජ්ඣොසිතං යෙව අද්දසං; අනජ්ඣොසිතං නාද්දසං. සබ්බං යොබ්බඤ්ඤං ජරාය ඔසිතං. සබ්බං ආරොග්යං බ්යාධිනා ඔසිතං. සබ්බං ජීවිතං මරණෙන ඔසිතං. සබ්බං ලාභං අලාභෙන ඔසිතං. සබ්බං යසං අයසෙන ඔසිතං. සබ්බං පසංසං නින්දාය ඔසිතං. සබ්බං සුඛං දුක්ඛෙන ඔසිතං."
                    },
                    {
                        "type": "gatha",
                        "text": "4. “ලාභො අලාභො අයසො යසො ච නින්දා පසංසා ච සුඛං දුඛඤ්ච.\nඑතෙ අනිච්චා මනුජෙසු ධම්මා අසස්සතා විපරිණාමධම්මා”ති{a}",
                        "level": 1
                    },
                    {
                        "type": "unindented",
                        "text": "‘නාද්දසාසිං අනොසිතං’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සමන්තමසාරො ලොකො දිසා සබ්බා සමෙරිතා,\nඉච්ඡං භවනමත්තනො නාද්දසාසිං අනොසිත”න්ති.",
                        "level": 1
                    },
                    {
                        "type": "heading",
                        "text": "15 - 4",
                        "level": 1
                    },
                    {
                        "type": "gatha",
                        "text": "ඔසානෙ ත්වෙව බ්යාරුද්ධෙ දිස්වා මෙ අරතී අහු,\nඅථෙත්ථ සල්ලමද්දක්ඛිං දුද්දසං හදයස්සිතං.",
                        "level": 1
                    },
                    {
                        "type": "paragraph",
                        "text": "**ඔසානෙ ත්වෙව බ්යාරුද්ධෙ**ති - ‘ඔසානෙත්වෙවා’ති සබ්බං යොබ්බඤ්ඤං ජරා ඔසාපෙති; සබ්බං ආරොග්යං බ්යාධි ඔසාපෙති; සබ්බං ජීවිතං මරණං ඔසාපෙති; සබ්බං ලාභං අලාභො ඔසාපෙති; සබ්බං යසං අයසො ඔසාපෙති; සබ්බං පසංසං නින්දා ඔසාපෙති; සබ්බං සුඛං දුක්ඛං ඔසාපෙතීති ‘ඔසානෙත්වෙව;’ **බ්යාරුද්ධෙ**ති යොබ්බඤ්ඤකාමා සත්තා ජරාය පටිවිරුද්ධා; ආරොග්යකාමා සත්තා බ්යාධිනා පටිවිරුද්ධා; ජීවිතුකාමා සත්තා මරණෙන පටිවිරුද්ධා; ලාභකාමා සත්තා අලාභෙන පටිවිරුද්ධා; යසකාමා සත්තා අයසෙන පටිවිරුද්ධා; පසංසාකාමා සත්තා නින්දාය පටිවිරුද්ධා; සුඛකාමා සත්තා දුක්ඛෙන පටිවිරුද්ධා ආහතා පච්චාහතා ආඝාතිතා පච්චාඝාතිතාති ‘ඔසානෙත්වෙව බ්යාරුද්ධෙ.’"
                    }
                ],
                "footnotes": [
                    {
                        "type": "footnote",
                        "text": "a. අට්ඨකඞ්ගුත්තර - මෙත්තාවග්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 574,
            "pali": {
                "entries": [
                    {
                        "type": "paragraph",
                        "text": "**දිස්වා මෙ අරති අහූ**ති - ‘දිස්වා’ති දිස්වා පස්සිත්වා තුලයිත්වා තීරයිත්වා විභාවයිත්වා විභූතං කත්වාති දිස්වා; **මෙ අරතී**ති යා අරති යා අනභිරති යා අනභිරමණා යා උක්කණ්ඨිතතා යා පරිතසිතා අහූති දිස්වා මෙ අරති අහු."
                    },
                    {
                        "type": "paragraph",
                        "text": "**අථෙත්ථ සල්ලමද්දක්ඛි**න්ති - ‘අථා’ති පදසන්ධි -පෙ- පදානුපුබ්බතා මෙතං ‘අථා’ති; **එත්ථා**ති සත්තෙසු; **සල්ල**න්ති සත්ත සල්ලානි: රාගසල්ලං දොසසල්ලං මොහසල්ලං මානසල්ලං දිට්ඨිසල්ලං සොකසල්ලං කථඞ්කථාසල්ලං; **අද්දක්ඛි**න්ති අද්දසං අදක්ඛිං අපස්සිං පටිවිජ්ඣින්ති - අථෙත්ථ සල්ලමද්දක්ඛිං."
                    },
                    {
                        "type": "paragraph",
                        "text": "**දුද්දසං හදයස්සිත**න්ති - ‘දුද්දස’න්ති දුද්දසං දුද්දක්ඛං දුප්පස්සං දුබ්බුජ්ඣං දුරනුබුජ්ඣං දුප්පටිවිජ්ඣන්ති දුද්දසං; **හදයස්සිත**න්ති හදයං වුච්චති චිත්තං; “යං චිත්තං මනො මානසං හදයං පණ්ඩරං මනො මනායතනං මනින්ද්රියං විඤ්ඤාණං විඤ්ඤාණක්ඛන්ධො තජ්ජා මනොවිඤ්ඤාණධාතු;{a} හදයස්සිතං හදයනිස්සිතං චිත්තසිතං චිත්තනිස්සිතං චිත්තෙන සහජාතං සහගතං සංසට්ඨං සම්පයුත්තං එකුප්පාදං එකනිරොධං එකවත්ථුකං එකාරම්මණන්ති “දුද්දසං හදයස්සිතං”."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඔසානෙ ත්වෙව බ්යාරුද්ධෙ දිස්වා මෙ අරතී අහු,\nඅථෙත්ථ සල්ලමද්දක්ඛිං දුද්දසං හදයස්සිත”න්ති.",
                        "level": 1
                    },
                    {
                        "type": "heading",
                        "text": "15 - 5",
                        "level": 1
                    },
                    {
                        "type": "gatha",
                        "text": "යෙන සල්ලෙන ඔතිණ්ණො දිසා සබ්බා විධාවති,\nතමෙව සල්ලමබ්බුය්හ න ධාවති න සීදති.",
                        "level": 1
                    },
                    {
                        "type": "paragraph",
                        "text": "**යෙන සල්ලෙන ඔතිණ්ණො දිසා සබ්බා විධාවතී**ති - ‘සල්ල’න්ති සත්ත සල්ලානි: රාගසල්ලං දොසසල්ලං මොහසල්ලං මානසල්ලං දිට්ඨිසල්ලං සොකසල්ලං කථඞ්කථාසල්ලං."
                    },
                    {
                        "type": "paragraph",
                        "text": "කතමා රාගසල්ලං? යො රාගො සාරාගො අනුනයො අනුරොධො නන්දිරාගො චිත්තස්ස සාරාගො -පෙ- අභිජ්ඣා ලොභො අකුසලමූලං. ඉදං රාගසල්ලං."
                    },
                    {
                        "type": "paragraph",
                        "text": "කතමං දොසසල්ලං? අනත්ථං මෙ අචරීති ආඝාතො ජායති, අනත්ථං මෙ චරතීති ආඝාතො ජායති, අනත්ථං මෙ චරිස්සතී’ති ආඝාතො ජායති -පෙ- චණ්ඩික්කං අසුරොපො{1} අනත්තමනතා චිත්තස්ස, ඉදං දොසසල්ලං."
                    }
                ],
                "footnotes": [
                    {
                        "type": "footnote",
                        "text": "1. අස්සුරොපො - පු සීමු. II. PTS."
                    },
                    {
                        "type": "footnote",
                        "text": "a. ධම්මසඞ්ගණි චිත්තුප්පාදකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 576,
            "pali": {
                "entries": [
                    {
                        "type": "paragraph",
                        "text": "කතමං මොහසල්ලං? දුක්ඛෙ අඤ්ඤාණං -පෙ- දුක්ඛනිරොධගාමිනියා පටිපදාය අඤ්ඤාණං, පුබ්බන්තෙ -පෙ- අපරන්තෙ - පුබ්බන්තාපරන්තෙ අඤ්ඤාණං, ඉදප්පච්චයතාපටිච්චසමුප්පන්නෙසු ධම්මෙසු අඤ්ඤාණං, යං එවරූපං අදස්සනං අනභිසමයො අනනුබොධො අසම්බොධො අප්පටිවෙධො අසඞ්ගාහනා{1} අපරියොගාහනා අසමපෙක්ඛනා අපච්චවෙක්ඛනා අපච්චක්ඛකම්මං දුම්මෙජ්ඣං බාල්යං මොහො පමොහො සම්මොහො අවිජ්ජා අවිජ්ජොඝො අවිජ්ජායොගො අවිජ්ජානුසයො අවිජ්ජාපරියුට්ඨානං අවිජ්ජාලඞ්ගී{2} මොහො අකුසලමූලං, ඉදං මොහසල්ලං."
                    },
                    {
                        "type": "paragraph",
                        "text": "කතමං මානසල්ලං? සෙය්යොහමස්මීති මානො, සදිසොහමස්මීති මානො, හීනොහමස්මීති මානො; යො එවරූපො මානො මඤ්ඤනා මඤ්ඤිතත්තං උන්නති උන්නමො ධජො සම්පග්ගාහො කෙතුකම්යතා චිත්තස්ස, ඉදං මානසල්ලං"
                    },
                    {
                        "type": "paragraph",
                        "text": "කතමං දිට්ඨිසල්ලං? වීසතිවත්ථුකා සක්කායදිට්ඨි, දසවත්ථුකා මිච්ඡාදිට්ඨි, දසවත්ථුකා අන්තග්ගාහිකා දිට්ඨි; යා එවරූපා දිට්ඨි දිට්ඨිගතං දිට්ඨිගහනං දිට්ඨිකන්තාරො දිට්ඨිවිසූකායිකං දිට්ඨිවිප්ඵන්දිතං දිට්ඨිසඤ්ඤොජනං ගාහො පතිට්ඨාහො අභිනිවෙසො පරාමාසො කුම්මග්ගො මිච්ඡාපථො මිච්ඡත්තං තිත්ථායතනං විපරියෙසගාහො විපරීතගාහො විපල්ලාසගාහො මිච්ඡාගාහො අයාථාවතස්මිං{3} යාථාවතන්ති ගාහො යාවතා ද්වාසට්ඨි දිට්ඨිගතානි, ඉදං දිට්ඨිසල්ලං."
                    },
                    {
                        "type": "paragraph",
                        "text": "කතමං සොකසල්ලං? ඤාතිබ්යසනෙන වා ඵුට්ඨස්ස භොගබ්යසනෙන වා ඵුට්ඨස්ස රොගබ්යසනෙන වා ඵුට්ඨස්ස සීලබ්යසනෙන වා ඵුට්ඨස්ස දිට්ඨිබ්යසනෙන වා ඵුට්ඨස්ස අඤ්ඤතරඤ්ඤතරෙන බ්යසනෙන සමන්නාගතස්ස අඤ්ඤතරඤ්ඤතරෙන දුක්ඛධම්මෙන ඵුට්ඨස්ස සොකො සොචනා සොචිතත්තං අන්තොසොකො අන්තොපරිසොකො අන්තොදාහො අන්තොපරිදාහො චෙතසො පරිජ්ඣායනා දොමනස්සං, ඉදං සොකසල්ලං."
                    }
                ],
                "footnotes": [
                    {
                        "type": "footnote",
                        "text": "1. අසඞ්ගහනා - සීමු. II."
                    },
                    {
                        "type": "footnote",
                        "text": "2. ලඞ්ඝී - සීමු. II."
                    },
                    {
                        "type": "footnote",
                        "text": "3. අයාථාවකස්මිං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 578,
            "pali": {
                "entries": [
                    {
                        "type": "paragraph",
                        "text": "කතමං කථඞ්කථාසල්ලං? දුක්ඛෙ කඞ්ඛා දුක්ඛසමුදයෙ කඞ්ඛා දුක්ඛනිරොධෙ කඞ්ඛා දුක්ඛනිරොධගාමිනියා පටිපදාය කඞ්ඛා පුබ්බන්තෙ කඞ්ඛා අපරන්තෙ කඞ්ඛා පුබ්බන්තාපරන්තෙ කඞ්ඛා ඉදප්පච්චයතාපටිච්චසමුප්පන්නෙසු ධම්මෙසු කඞ්ඛා, යා එවරූපා කඞ්ඛා කඞ්ඛායනා කඞ්ඛායිතත්තං විමති විචිකිච්ඡා ද්වෙළ්හකං ද්වෙධාපථො සංසයො අනෙකංසගාහො ආසප්පනා පරිසප්පනා අපරියොගාහනා ථම්භිතත්තං චිත්තස්ස මනොවිලෙඛො; ඉදං කථඞ්කථාසල්ලං."
                    },
                    {
                        "type": "paragraph",
                        "text": "**යෙන සල්ලෙන ඔතිණ්ණො දිසා සබ්බා විධාවතී**ති - රාගසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො කායෙන දුච්චරිතං චරති, වාචාය දුච්චරිතං චරති, මනසා දුච්චරිතං චරති, පාණම්පි හන්ති, අදින්නම්පි ආදියති, සන්ධිම්පි ඡින්දති, නිල්ලොපම්පි හරති. එකාගාරිකම්පි කරොති, පරිපන්ථෙපි තිට්ඨති, පරදාරම්පි ගච්ඡති, මුසාපි භණති, එවම්පි රාගසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො ධාවති විධාවති සංධාවති සංසරති, අථවා රාගසල්ලෙන ඔතිණ්ණො විද්ධො පුට්ඨො පරෙතො සමොහිතො සමන්නාගතො භොගෙ පරියෙසන්තො නාවාය මහාසමුද්දං පක්ඛන්දති: සීතස්ස පුරක්ඛතො උණ්හස්ස පුරක්ඛතො ඩංසමකසවාතාතපසිරිංසපසම්ඵස්සෙහි රිස්සමානො ඛුප්පිපාසාහි{1} මීයමානො{2} නිගුම්බං ගච්ඡති, තක්කොලං ගච්ඡති, තක්කසිලං ගච්ඡති, කාලමුඛං ගච්ඡති, පරම්මුඛං{3} ගච්ඡති, වෙසුඞ්ගං ගච්ඡති, වෙරාපථං ගච්ඡති ජවං ගච්ඡති, තාමලිං{4} ගච්ඡති, වඞ්ගං{5} ගච්ඡති, එළවද්ධනං{6} ගච්ඡති, සුවණ්ණකූටං ගච්ඡති, සුවණ්ණභූමිං ගච්ඡති, තම්බපණ්ණිං ගච්ඡති, සුප්පාරකං{7} ගච්ඡති, භරුකච්ඡං{8} ගච්ඡති, සුරට්ඨං{9} ගච්ඡති, අඞ්ගලොකං{10} ගච්ඡති, ගඞ්ගණං{11} ගච්ඡං, පරමගඞ්ගණං{12} ගච්ඡති, යොනං ගච්ඡති, පරමයොනං ගච්ඡති, නවකං{13} ගච්ඡති, මූලපදං ගච්ඡති, මරුකන්තාරං ගච්ඡති, ජණ්ණුපථං ගච්ඡති, අජපථං ගච්ඡති, මෙණ්ඩපථං ගච්ඡති, සඞ්කුපථං ගච්ඡති, ඡත්තපථං ගච්ඡති, වංසපථං{14} ගච්ඡති, සකුණපථං ගච්ඡති, මූසිකපථං ගච්ඡති, දරීපථං ගච්ඡති, වෙත්තාධාරං{15} ගච්ඡති. පරියෙසන්තො න ලභති. අලාහමූලකම්පි දුක්ඛං දොමනස්සං පටිසංවෙදෙති. පරියෙසන්තො ලභති. ලද්ධා ආරක්ඛමූලකම්පි දුක්ඛං දොමනස්සං පටිසංවෙදෙති, කින්ති මෙ භොගෙ නෙව රාජානො හරෙය්යුං, න චොරා හරෙය්යුං, න අග්ගි දහෙය්ය, න උදකං වහෙය්ය, න අප්පියා දායාදා හරෙය්යුන්ති. තස්ස එවං ආරක්ඛතො ගොපයතො තෙ භොගා විප්පලුජ්ජන්ති. සො විප්පයොගමූලකම්පි දුක්ඛං දොමනස්සං පටිසංවෙදෙති. එවම්පි රාගසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො ධාවති විධාවති සංධාවති සංසරති."
                    }
                ],
                "footnotes": [
                    {
                        "type": "footnote",
                        "text": "1. ඛුප්පිපාසාය - සීමු. II. මඡසං. PTS"
                    },
                    {
                        "type": "footnote",
                        "text": "2. පීළියමානො - සීමු. II."
                    },
                    {
                        "type": "footnote",
                        "text": "3. මරණපාරං - සීමු. II. පුරපුරං - මඡසං."
                    },
                    {
                        "type": "footnote",
                        "text": "4. තමසිං - සීමු. II. තම්බලිඞ්ගං - සිඞ්ගං - සී."
                    },
                    {
                        "type": "footnote",
                        "text": "5. චඞ්කං - සී."
                    },
                    {
                        "type": "footnote",
                        "text": "6. එළබන්ධනං - සීමු. II. මඡසං ජලවනං - මනුප."
                    },
                    {
                        "type": "footnote",
                        "text": "7. සුප්පාදකං - මඡසං. සුප්පාරං - සීමු. I."
                    },
                    {
                        "type": "footnote",
                        "text": "8. භාරුකච්ඡං - සීමු. II., භරුකච්ඡිං - භරුකං - සී."
                    },
                    {
                        "type": "footnote",
                        "text": "9. සුරද්ධං - සුරරට්ඨං - සී."
                    },
                    {
                        "type": "footnote",
                        "text": "10. භඞ්ගලොකං - මඡසං. සඞ්ගලොකං - සී."
                    },
                    {
                        "type": "footnote",
                        "text": "11. භඞ්ගණං - මඡසං. සඞ්ගණං - තඞ්ගණං - සී."
                    },
                    {
                        "type": "footnote",
                        "text": "12. සුරමතඞ්ගනං මඡසං. පදපතඞ්ගං - සී. පදපතඞ්ගණං - සී"
                    },
                    {
                        "type": "footnote",
                        "text": "13. විනකං - මඡසං විතකං - මුසී. I."
                    },
                    {
                        "type": "footnote",
                        "text": "14. අංසපථං - සී."
                    },
                    {
                        "type": "footnote",
                        "text": "15. වෙත්තාචාරං - සී."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 580,
            "pali": {
                "entries": [
                    {
                        "type": "paragraph",
                        "text": "දොසසල්ලෙන - මොහසල්ලෙන - මානසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො කායෙන දුච්චරිතං චරති, වාචාය දුච්චරිතං චරති, මනසා දුච්චරිතං චරති, පාණම්පි හන්ති, අදින්නම්පි ආදියති, සන්ධිම්පි ඡින්දති, නිල්ලොපම්පි හරති, එකාගාරිකම්පි කරොති, පරිපන්ථෙපි තිට්ඨති, පරදාරම්පි ගච්ඡති, මුසාපි භණති. එවං මානසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො ධාවති විධාවති සන්ධාවති සංසරති."
                    },
                    {
                        "type": "paragraph",
                        "text": "දිට්ඨිසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො අචෙලකො හොති මුත්තාචාරො හත්ථාපලෙඛනො, න එහිභදන්තිකො, න තිට්ඨභදන්තිකො, නාභිහටං න උද්දිස්ස කතං න නිමන්තනං සාදියති. සො න කුම්භිමුඛා පතිගණ්හාති. න ඛළොපිමුඛා පතිගණ්හාති න එළකමන්තරං න දණ්ඩමන්තරං න මුසලමන්තරං න ද්වින්නං භුඤ්ජමානානං න ගබ්භිනියා න පායමානාය න පුරිසන්තරගතාය න සංකිත්තීසු, න යත්ථ සා උපට්ඨිතො හොති, න යත්ථ මක්ඛිකා සණ්ඩසණ්ඩචාරිනී. න මච්ඡං, න මංසං, න සුරං, මෙරයං, න ථුසොදකං පිවති. සො එකාගාරිකො වා හොති. එකාලොපිකො ව. ද්වාගාරිකො වා හොති ද්වාලොපිකො -පෙ- සත්තාගාරිකො වා හොති. සත්තාලොපිකො. එකිස්සාපි දත්තියා යාපෙති. ද්වීහිපි දත්තීහි යාපෙති -පෙ- සත්තහිපි දත්තීහි යාපෙති. එකාහිකම්පි ආහාරං ආහාරෙති. ද්වාහිකම්පි ආහාරං ආහාරෙති -පෙ- සත්තාහිකම්පි ආහාරං ආහාරෙති. ඉති එවරූපං අඩ්ඪමාකිකම්පි පරියායභත්තභොජනානුයොගමනුයුත්තො විහරති. එවම්පි දිට්ඨිසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො ධාවති විධාවති සන්ධාවති සංසරති."
                    },
                    {
                        "type": "paragraph",
                        "text": "අථවා දිට්ඨිසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො සො සාකභක්ඛො වා හොති, සාමාකභක්ඛො වා හොති, නීවාරභක්ඛො වා හොති, දද්දුලභක්ඛො වා හොති, හටභක්ඛො වා හොති, කණභක්ඛො වා හොති, ආචාමභක්ඛො වා හොති, පිඤ්ඤාකභක්ඛො වා හොති, තිලභක්ඛො වා හොති, තිණභක්ඛො වා හොති, ගොමයභක්ඛො වා හොති, වනමූලඵලාහාරො වා යාපෙති පවත්තඵලභොජනො. සො සාණානිපි ධාරෙති, මසාණානිපි ධාරෙති, ඡවදුස්සානිපි ධාරෙති, පංසුකූලානිපි ධාරෙති,"
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 582,
            "pali": {
                "entries": [
                    {
                        "type": "paragraph",
                        "text": "තිරීටානිපි ධාරෙති - අජිනානිපි ධාරෙති - අජිනක්ඛිපම්පි ධාරෙති, කුසචීරම්පි ධාරෙති, වාකචීරම්පි ධාරෙති, ඵලකචීරම්පි ධාරෙති, කෙසකම්බලම්පි ධාරෙති, වාලකම්බලම්පි ධාරෙති, උලූකපක්ඛම්පි ධාරෙති, කෙසමස්සුලොචකොපි හොති, කෙසමස්සුලොචනානුයොගමනුයුත්තො විහරති. උබ්භට්ඨකොපි හොති ආසනපටික්ඛිත්තො, උක්කුටිකොපි හොති උක්කුටිකප්පධානමනුයුත්තො. කණ්ටකාපස්සයිකොපි හොති කණ්ටකාපස්සයෙ සෙය්යං කප්පෙති, ඵලකසෙය්යම්පි කප්පෙති, ථණ්ඩිලසෙය්යම්පි කප්පෙති, එකාපස්සයිකො හොති රජොජල්ලධරො, අබ්භොකාසිකො හොති යථාසන්ථතිකො, වෙකටිකොපි හොති විකටභොජනානුයොගමනුයුත්තො, අපානකොපි හොති අපානභත්තමනුයුත්තො, සායතතියකම්පි උදකොරොහනානුයොගමනුයුත්තො විහරති. ඉති එවරූපං අනෙකවිහිතං කායස්ස ආතාපනපරිතාපනානුයොගමනුයුත්තො විහරති. එවම්පි දිට්ඨිසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො ධාවති විධාවති සන්ධාවති සංසරති."
                    },
                    {
                        "type": "paragraph",
                        "text": "සොකසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො සොචති, කිලමති, පරිදෙවති, උරත්තාළිං කන්දති සම්මොහං ආපජ්ජති. වුත්තං හෙතං භගවතා: “භූතපුබ්බං බ්රාහ්මණ, ඉමිස්සායෙව සාවත්ථියා අඤ්ඤතරිස්සා ඉත්ථියා මාතා කාලමකාසි. සා තස්සා කාලකිරියාය උම්මත්තිකා ඛිත්තචිත්තා රථියාය රථියං සිඞ්ඝාටකෙන සිඞ්ඝාටකං උපසඞ්කමිත්වා එවමාහ: ‘අපි මෙ මාතරං අද්දසථ? අපි මෙ මාතරං අද්දසථා’ති.{a} භූතපුබ්බං බ්රාහ්මණ, ඉමිස්සායෙව සාවත්ථියා අඤ්ඤතරිස්සා ඉත්ථියා පිතා කාලමකාසි - භාතා කාලමකාසි - භගිනී කාලමකාසි පුත්තො කාලමකාසි - ධීතා කාලමකාසි - සාමිකො කාලමකාසි. සා තස්ස කාලකිරියාය උම්මත්තිකා ඛිත්තචිත්තා රථියාය රථියං සිඞ්ඝාටකෙන සිඞ්ඝාටකං උපසඞ්කමිත්වා එවමාහ: ‘අපි මෙ සාමිකං අද්දසථ? අපි මෙ සාමිකං අද්දසථා’ති.{a} භූතපුබ්බං බ්රාහ්මණ, ඉමිස්සායෙව සාවත්ථියා අඤ්ඤතරස්ස පුරිසස්ස මාතා කාලමකාසි. සො තස්සා කාලකිරියාය උම්මත්තකො ඛිත්තචිත්තො රථියාය රථියං සිඞ්ඝාටකෙන සිඞ්ඝාටකං උපසඞ්කමිත්වා එවමාහ: ‘අපි මෙ මාතරං අද්දසථ? අපි මෙ මාතරං අද්දසථා: ති.{a} භූතපුබ්බං බ්රාහ්මණ, ඉමිස්සායෙව සාවත්ථියා අඤ්ඤතරස්ස පුරිසස්ස පිතා කාලමකාසි - භාතා කාලමකාසි - භගිනී කාලමකාසි - පුත්තො කාලමකාසි - ධීතා කාලමකාසි - පජාපති කාලමකාසි. සො තස්සා කාලකිරියාය උම්මත්තකො ඛිත්තචිත්තො රථියාය රථියං සිඞ්ඝාටකෙන සිඞ්ඝාටකං උපසඞ්කමිත්වා එවමාහ: ‘අපි මෙ පජාපතිං අද්දසථ? අපි මෙ පජාපතිං අද්දසථා’ති.{a} භූතපුබ්බං බ්රාහ්මණ, ඉමිස්සායෙව සාවත්ථියා අඤ්ඤතරා ඉත්ථි ඤාතිකුලං අගමාසි. තස්සා තෙ ඤාතකා සාමිකං අච්ඡින්දිත්වා අඤ්ඤස්ස දාතුකාමා. සා ච නං න ඉච්ඡති. අථ ඛො සා ඉත්ථි සාමිකං එතදවොච: ‘ඉමෙ මං අය්යපුත්ත, ඤාතකා තව අච්ඡින්දිත්වා අඤ්ඤස්ස දාතුකාමා. උභො මයං මරිස්සාමා’ති. අථ ඛො සො පුරිසො තං ඉත්ථිං ද්විධා ඡෙත්වා අත්තානං ඔපාතෙසි{1} උභො පෙච්ච භවිස්සාමා’ති.{a} එවං සොකසල්ලෙන ඔතිණ්ණො විද්ධො පුට්ඨො පරෙතො සමොහිතො සමන්නාගතො ධාවති විධාවති සන්ධාවති සංසරති."
                    }
                ],
                "footnotes": [
                    {
                        "type": "footnote",
                        "text": "1. ඔපාතෙති - සීමු. II."
                    },
                    {
                        "type": "footnote",
                        "text": "a. මජ්ඣිමනිකාය - මජ්ඣිමපණ්ණාසක - පියජාතිකසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 584,
            "pali": {
                "entries": [
                    {
                        "type": "paragraph",
                        "text": "කථඞ්කථාසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො සංසයපක්ඛන්නො හොති විමතිපක්ඛන්නො ද්වෙළ්හකජාතො: ‘අහොසිං නු ඛො අහං අතීතමද්ධානං? න නු ඛො අහොසිං අතීතමද්ධානං? කිං නු ඛො අහොසිං අතීතමද්ධානං? කථං නු ඛො අහොසිං අතීතමද්ධානං? කිං හුත්වා කිං අහොසිං නු ඛො අතීතමද්ධානං? භවිස්සාමි නු ඛො අහං අනාගතමද්ධානං? න නු ඛො භවිස්සාමි අනාගතමද්ධානං? කිං නු ඛො භවිස්සාමි අනාගතමද්ධානං? කථං නු ඛො භවිස්සාමි අනාගතමද්ධානං? කිං හුත්වා කිං භවිස්සාමි නු ඛො අනාගතමද්ධානං? එතරහි වා පච්චුප්පන්නං අද්ධානං ආරබ්භ කථඞ්කථී හොති: අහං නු ඛොස්මි? නො නු ඛොස්මි? කිං නු ඛොස්මි? කථං නු ඛොස්මි? අයං නු ඛො සත්තො කුතො ආගතො? සො කුහිං ගාමී භවිස්සතී’ති. එවං කථඞ්කථාසල්ලෙන ඔතිණ්ණො විද්ධො ඵුට්ඨො පරෙතො සමොහිතො සමන්නාගතො ධාවති විධාවති සන්ධාවති සංසරති. තෙ සල්ලෙ අභිසඞ්ඛරොති. තෙ සල්ලෙ අභිසඞ්ඛරොන්තො සල්ලාභිසඞ්ඛාරවසෙන පුරත්ථිමං දිසං ධාවති. පච්ඡිමං දිසං ධාවති. උත්තරං දිසං ධාවති. දක්ඛිණං දිසං ධාවති. තෙ සල්ලාභිසඞ්ඛාරා අප්පහීනා. සල්ලාභිසඞ්ඛාරානං අප්පහීනත්තා ගතියා ධාවති නිරයෙ ධාවති. තිරච්ඡානයොනියා ධාවති. පෙත්තිවිසයෙ ධාවති. මනුස්සලොකෙ ධාවති. දෙවලොකෙ ධාවති. ගතියා ගතිං උප්පත්තියා උපපත්තිං පටිසන්ධියා පටිසන්ධිං භවෙන භවං සංසාරෙන සංසාරං වට්ටෙන වට්ටං ධාවති විධාවති සන්ධාවති සංසරතීති - යෙන සල්ලෙන ඔතිණ්ණො දිසා සබ්බා විධාවති."
                    },
                    {
                        "type": "paragraph",
                        "text": "**තමෙව සල්ලමබ්බුය්හ න ධාවති න සීදතී**ති - තමෙව රාගසල්ලං දොසසල්ලං මොහසල්ලං මානසල්ලං දිට්ඨිසල්ලං සොකසල්ලං කථඞ්කථාසල්ලං අබ්බුය්හ අබ්බුහිත්වා උද්ධරිත්වා සමුද්ධරිත්වා උප්පාටයිත්වා සමුප්පාටයිත්වා{1} පජහිත්වා විනොදෙත්වා බ්යන්තිකරිත්වා අනභාවං ගමෙත්වා නෙව පුරත්ථිමං දිසං ධාවති. න පච්ඡිමං දිසං ධාවති. න උත්තරං දිසං ධාවති. න දක්ඛිණං දිසං ධාවති. තෙ සල්ලාභිසඞ්ඛාරා පහීනා. සල්ලාභිසඞ්ඛාරානං පහීනත්තා ගතියා න ධාවති. නිරයෙ න ධාවති. තිරච්ඡානයොනියා න ධාවති. පෙත්තිවිසයෙ න ධාවති. මනුස්සලොකෙ න ධාවති. දෙවලොකෙ න ධාවති. න ගතියා ගතිං - න උපපත්තියා උපපත්තිං - න පටිසන්ධියා පටිසන්ධිං - න භවෙන භවං - න සංසාරෙන සංසාරං - න වට්ටෙන වට්ටං ධාවති විධාවති සංධාවති සංසරතීති - තමෙව සල්ලමබ්බුය්හ. **න ධාවති න සීදතී**ති කාමොඝෙ න සීදති. භවොඝෙ න සීදති. දිට්ඨොඝෙ න සීදති. අවිජ්ජොඝෙ න සීදති. න සංසීදති න අවසීදති න ගච්ඡති න අවගච්ඡතීති - තමෙව සල්ලමබ්බුය්හ න ධාවති න සීදති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යෙන සල්ලෙන ඔතිණ්ණො\nදිසා සබ්බා විධාවති.\nතමෙව සල්ලමබ්බුය්හ\nන ධාවති න සීදතී”ති",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. උප්පාදයිත්වා සමුප්පාදයිත්වා - ස්යා. මඡසං PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 586,
            "pali": {
                "entries": [
                    {
                        "type": "heading",
                        "text": "15 - 6",
                        "level": 1
                    },
                    {
                        "type": "gatha",
                        "text": "තත්ථ සික්ඛානුගීයන්ති\nයානි ලොකෙ ගථිතානි.{1}\nන තෙසු පසුතො සියා\nනිබ්බිජ්ඣ සබ්බසො කාමෙ,\nසික්ඛෙ නිබ්බානමත්තනො.",
                        "level": 2
                    },
                    {
                        "type": "paragraph",
                        "text": "**තත්ථ සික්ඛානුගීයන්ති යානි ලොකො ගථිතානී**ති - ‘සික්ඛා’ති හත්ථිසික්ඛා අස්සසික්ඛා රථසික්ඛා සාලාකියං සල්ලකත්තියං කායතිකිච්ඡං භූතියං කොමාරභච්චං.{2} **ගීයන්තී**ති නිග්ගීයන්ති කථියන්ති භණීයන්ති දීපීයන්ති වොහරීයන්ති. අථවා **ගීයන්ති** - ගණ්හීයන්ති උග්ගණ්හීයන්ති ධාරීයන්ති උපධාරීයන්ති උපලක්ඛියන්ති ගථිතපටිලාභාය. ගථිතා වුච්චන්ති පඤ්ච කාමගුණා: චක්ඛුවිඤ්ඤෙය්යා රූපා ඉට්ඨා කන්තා මනාපා පියරූපා කාමූපසංහිතා රජනීයා. කිං කාරණා ගථිතා වුච්චන්ති පඤ්ච කාමගුණා? යෙභුය්යෙන දෙවමනුස්සා පඤ්ච කාමගුණෙ ඉච්ඡන්ති සාදියන්ති පත්ථයන්ති පිහයන්ති අභිජප්පන්ති; තඞ්කාරණා ගථිතා වුච්චන්ති පඤ්ච කාමගුණා. **ලොකෙ**ති මනුස්ස -පෙ- ලොකෙති - තත්ථ සික්ඛානුගීයන්ති යානි ලොකෙ ගථිතානි."
                    },
                    {
                        "type": "paragraph",
                        "text": "**න තෙසු පසුතො සියා**ති - තාසු වා සික්ඛාසු තෙසු වා පඤ්චසු කාමගුණෙසු න පසුතො සියා, න තන්නින්නො අස්ස, න තප්පොණො න තප්පබ්භාරො න තදධිමුත්තො න තදධිපතෙය්යොති - න තෙසු පසුතො සියා."
                    },
                    {
                        "type": "paragraph",
                        "text": "**නිබ්බිජ්ඣ සබ්බසො කාමෙ**ති - ‘නිබ්බිජ්ඣා’ති පටිවිජ්ඣිත්වා; සබ්බෙ සඞ්ඛාරා අනිච්චා’ති පටිවිජ්ඣිත්වා සබ්බෙ සඞ්ඛාරා දුක්ඛා’ති පටිවිජ්ඣිත්වා -පෙ- ‘යං කිඤ්චි සමුදයධම්මං සබ්බං තං නිරොධධම්ම’න්ති පටිවිජ්ඣිත්වා; **සබ්බසො**ති සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං සබ්බසොති; **කාමා**ති උද්දානතො ද්වෙ කාමා: වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. නිබ්බිජ්ඣ සබ්බසො කාමෙ."
                    },
                    {
                        "type": "paragraph",
                        "text": "**සික්ඛෙ නිබ්බානමත්තනො**ති - ‘සික්ඛා’ති තිස්සො සික්ඛා: අධිසීලසික්ඛා අධිචිත්තසික්ඛා අධිපඤ්ඤාසික්ඛා -පෙ- අයං අධිපඤ්ඤාසික්ඛා. **නිබ්බානමත්තනො**ති අත්තනො රාගස්ස නිබ්බාපනාය දොසස්ස නිබ්බාපනාය මොහස්ස නිබ්බාපනාය -පෙ- සබ්බාකුසලාභිසඞ්ඛාරානං සමාය උපසමාය වූපසමාය නිබ්බාපනාය පටිනිස්සග්ගාය පටිප්පස්සද්ධියා අධිසීලම්පි සික්ඛෙය්ය, අධිචිත්තම්පි සික්ඛෙය්ය, අධිපඤ්ඤම්පි සික්ඛෙය්ය."
                    }
                ],
                "footnotes": [
                    {
                        "type": "footnote",
                        "text": "1. ගධිතානි - සීමු. II."
                    },
                    {
                        "type": "footnote",
                        "text": "2. කොමාරතිකිච්ඡං - ස්යා"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 588,
            "pali": {
                "entries": [
                    {
                        "type": "paragraph",
                        "text": "ඉමා තිස්සො සික්ඛායො ආවජ්ජන්තො සික්ඛෙය්ය ජානන්තො සික්ඛෙය්ය -පෙ- සච්ඡිකාතබ්බං සච්ඡිකරොන්තො සික්ඛෙය්ය ආචරෙය්ය සමාචරෙය්ය, සමාදාය වත්තෙය්යා’ති ‘සික්ඛෙ නිබ්බානමත්තනො.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“තත්ථ සික්ඛානුගීයන්ති\nයානි ලොකෙ ගථිතානි,\nන තෙසු පසුතො සියා\nනිබ්බිජ්ඣ සබ්බසො කාමෙ,\nසික්ඛෙ නිබ්බානමත්තනො”ති.",
                        "level": 2
                    },
                    {
                        "type": "heading",
                        "text": "15 - 7",
                        "level": 1
                    },
                    {
                        "type": "gatha",
                        "text": "සච්චො සියා අප්පගබ්භො අමායො රිත්තපෙසුනො,\nඅක්කොධනො ලොභපාපං වෙවිච්ඡං විතරෙ මුනි.",
                        "level": 1
                    },
                    {
                        "type": "paragraph",
                        "text": "**සච්චො සියා අප්පගබ්භො**ති - ‘සච්චො සියා’ති සච්චවාචාය සමන්නාගතො සියා, සම්මාදිට්ඨියා සමන්නාගතො සියා, අරියෙන අට්ඨඞ්ගිකෙන මග්ගෙන සමන්නාගතො සියාති සච්චො සියා; **අප්පගබ්භො**ති තීණි පාගබ්භියානි: කායිකං පාගබ්භියං වාචසිකං පාගබ්භියං චෙතසිකං පාගබ්භියං -පෙ- ඉදං චෙතසිකං පාගබ්භියං. යස්සිමානි තීණි පාගබ්භියානි පහීනානි සමුච්ඡින්නානි වුපසන්තානි. පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි, සො වුච්චති අප්පගබ්භොති - සච්චො සියා අප්පගබ්භො."
                    },
                    {
                        "type": "paragraph",
                        "text": "**අමායො රිත්තපෙසුනො**ති - මායා වුච්චති වඤ්චනිකා චරියා. ඉධෙකච්චො කායෙන දුච්චරිතං චරිත්වා වාචාය දුච්චරිතං චරිත්වා මනසා දුච්චරිතං චරිත්වා තස්ස පටිච්ඡාදනහෙතු පාපිකං ඉච්ඡං පණිදහති: මා මං ජඤ්ඤා: ති ඉච්ඡති, ‘මා මං ජඤ්ඤා’ති සඞ්කප්පෙති, ‘මා මං කඤ්ඤා’ති වාචං භාසති, ‘මා මං ජඤ්ඤා’ති කායෙන පරක්කමති. යා එවරූපා මායා මායාවිතා අච්චසරා වඤ්චනා නිකති නිකරණා පරිහරණා ගූහනා පරිගූහනා ඡාදනා පටිච්ඡාදනා{1} අනුත්තානීකම්මං අනාවීකම්මං වොච්ඡදනා පාපකිරියා. අයං වුච්චති මායා. යස්සෙසා මායා පහීනා සමුච්ඡින්නා වූපසන්නා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා. සො වුච්චති අමායො. **රිත්තපෙසුනො**ති ‘පෙසුඤ්ඤ’න්ති: ඉධෙකච්චො පිසුනවාචො හොති -පෙ- එවං භෙදාධිප්පායො පෙසුඤ්ඤං උපසංහරති; යස්සෙතං පෙසුඤ්ඤං පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪං, සො වුච්චති රිත්තපෙසුනො විවිත්තපෙසුනො පවිවිත්තපෙසුනොති - අමායො රිත්තපෙසුනො."
                    }
                ],
                "footnotes": [
                    {
                        "type": "footnote",
                        "text": "1. පරිච්ඡාදනා - ස"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 590,
            "pali": {
                "entries": [
                    {
                        "type": "paragraph",
                        "text": "**අක්කොධනො ලොභපාපං වෙවිච්ඡං විතරෙ මුනී**ති - අක්කොධනොති හි වුත්තං. අපි ච කොධො තාව වත්තබ්බො. දසහාකාරෙහි කොධො ජායති: අනත්ථං මෙ අචරීති කොධො ජායති -පෙ- යස්සෙසෙ කොධො පහීනො සමුච්ඡින්නො වූපසන්තො පටිප්පස්සද්ධො අභබ්බුප්පත්තිකො ඤාණග්ගිනා දඩ්ඪො, සො වුච්චති අක්කොධනො. කොධස්ස පහීනත්තා අක්කොධනො, කොධවත්ථුස්ස පරිඤ්ඤාතත්තා අක්කොධනො, කොධහෙතුස්ස උපච්ඡින්නත්තා අක්කොධනො. **ලොභො**ති යො ලොභො ලුබ්භනා ලුබ්භිතත්තං -පෙ- අභිජ්ඣා ලොභො අකුසලමූලං; **වෙවිච්ඡං** වුච්චති පඤ්ච මච්ඡරියානි ආවාසමච්ඡරියං -පෙ- ගාහො වුච්චති මච්ඡරියං. **මුනී**ති මොනං වුච්චති ඤාණං -පෙ- “සඞ්ගජාලමතිච්ච සො මුනී”. **අක්කොධනො. ලොභපාපං වෙවිච්ඡං විතරෙ මුනී**ති - මුනි ලොභපාපඤ්ච වෙවිච්ඡඤ්ච අතරි උත්තරි පතරි සමතික්කමි වීතික්කමි වීතිවත්තයීති - අක්කොධනො ලොභපාපං වෙවිච්ඡං විතරෙ මුනි."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සච්චො සියා අප්පගබ්භො අමායො රිත්තපෙසුනො,\nඅක්කොධනො ලොභපාපං වෙවිච්ඡං විතරෙ මුනී”ති.",
                        "level": 1
                    },
                    {
                        "type": "heading",
                        "text": "15 - 8",
                        "level": 1
                    },
                    {
                        "type": "gatha",
                        "text": "නිද්දං තන්දිං ථීනං පමාදෙන න සංවසෙ,\nඅතිමානෙ න තිට්ඨෙය්ය නිබ්බානමානසො නරො.",
                        "level": 1
                    },
                    {
                        "type": "paragraph",
                        "text": "**නිද්දං තන්දිං සහෙ ථීන**න්ති - ‘නිද්දා’ති යා කායස්ස අකල්යතා අකම්මඤ්ඤතා ඔනාහො පරියොනාහො අන්තොසමොරොධො මිද්ධං සොප්පං{1} පචලායිකා{2} සොප්පනා සුපනා සුපිතත්තං{3} **තන්දි**න්ති යා තන්දි තන්දියනා තන්දිමනකතා ආලස්සං ආලසියං ආලස්යායනා ආලසායිතත්තංa; **ථීන**න්ති යා චිත්තස්ස අකල්යතා අකම්මඤ්ඤතා ඔලීයනා සල්ලීයනා ලීනං ලීයනා ලීයිතත්තං ථීනං ථීයනා ථීයිතත්තං චිත්තස්ස;{a} **නිද්දං තන්දිං සහෙ ථීන**න්ති නිද්දඤ්ච තන්දිඤ්ච ථීනඤ්ච. **සහෙ** - සහෙය්ය පරිසහෙය්ය අභිභවෙය්ය අජ්ඣොත්ථරෙය්ය පරියාදියෙය්ය මද්දෙය්යාති - නිද්දං තන්දිං සහෙ ථීනං."
                    }
                ],
                "footnotes": [
                    {
                        "type": "footnote",
                        "text": "1. සුප්පං - සීමු. II. මඡසං"
                    },
                    {
                        "type": "footnote",
                        "text": "2. චපලායිකා - PTS පචලායිකං - සීමු. II."
                    },
                    {
                        "type": "footnote",
                        "text": "3. සුප්පනා සුප්පනත්තං - සීමු. I."
                    },
                    {
                        "type": "footnote",
                        "text": "a. ඣානවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 592,
            "pali": {
                "entries": [
                    {
                        "type": "paragraph",
                        "text": "**පමාදෙන න සංවසෙ**ති - පමාදො වත්තබ්බො: කායදුච්චරිතෙ වා වචීදුච්චරිතෙ වා මනොදුච්චරිතෙ වා පඤ්චසු වා කාමගුණෙසු චිත්තස්ස වොස්සග්ගො වොස්සග්ගානුප්පදානං{1} වා, කුසලානං වා ධම්මානං භාවනාය අසක්කච්චකිරියතා අසාතච්චකිරියතා අනට්ඨිතකිරියතා{2} ඔලීනවුත්තිතා නික්කිත්තඡන්දතා නික්කිත්තධුරතා අනාසෙවනා අභාවනා අබහුලීකම්මං අනධිට්ඨානං අනනුයොගො පමාදො, යො එවරූපො පමාදො පමජ්ජනා පමජ්ජිතත්තං, අයං වුච්චති පමාදො. **පමාදෙන න සංවසෙ**ති පමාදෙන න වසෙය්ය න සංවසෙය්ය න ආවසෙය්ය න පරිවසෙය්ය, පමාදං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය, පමාදා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - පමාදෙන න සංවසෙ."
                    },
                    {
                        "type": "paragraph",
                        "text": "**අතිමානෙ න තිට්ඨෙය්යා’**ති - අතිමානොති ඉධෙකච්චො පරං අතිමඤ්ඤති ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනා. යො එවරූපො මානො මඤ්ඤනා මඤ්ඤිතත්තං උන්නති උන්නමො ධජො සම්පග්ගාහො කෙතුකම්යතා චිත්තස්ස. අයං වුච්චති අතිමානො. **අතිමානෙ න තිට්ඨෙය්යා**’ති. අතිමානෙ න තිට්ඨෙය්ය, න සන්තිට්ඨෙය්ය, අතිමානං පජහෙය්ය, විනොදෙය්ය, බ්යන්තීකරෙය්ය, අනභාවං ගමෙය්ය, අතිමානා ආරතො අස්ස, විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - අතිමානෙ න තිට්ඨෙය්ය."
                    },
                    {
                        "type": "paragraph",
                        "text": "**නිබ්බානමානසො නරො**ති - ඉධෙකච්චො දානං දෙන්තො සීලං සමාදියන්තො උපොසථකම්මං කරොන්තො පානීයං පරිභොජනීයං උපට්ඨපෙන්තො පරිවෙණං සම්මජ්ජන්තො චෙතියං වන්දන්තො චෙතියෙ ගන්ධමාලං ආරොපෙන්තො චෙතියං පදක්ඛිණං කරොන්තො යං කිඤ්චි තෙධාතුකං කුසලාභිසඞ්ඛාරං අභිසඞ්ඛරොන්තො න ගතිහෙතු න උපපත්තිහෙතු න පටිසන්ධිහෙතු න භවහෙතු න සංසාරහෙතු න වට්ටහෙතු සබ්බං තං විසංයොගාධිප්පායො නිබ්බානනින්නො නිබ්බානපොණො නිබ්බානපබ්භාරො අභිසඞ්ඛරොතීති එවම්පි නිබ්බානමානසො නරො; අථවා සබ්බසඞ්කාරධාතුයා චිත්තං පටිවාපෙත්වා{3} අමතාය ධාතුයා චිත්තං උපසංහරති: එතං සන්තං එතං පණීතං යදිදං සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානන්ති එවම්පි ‘නිබ්බානමානසො නරො.’"
                    }
                ],
                "footnotes": [
                    {
                        "type": "footnote",
                        "text": "1. වොස්සග්ගානුපාදනං - මනුප වොස්සග්ගානුප්පාදනං - සීමු. II."
                    },
                    {
                        "type": "footnote",
                        "text": "2. අනිට්ඨිතකිරියතා - සීමු. II. මඡසං."
                    },
                    {
                        "type": "footnote",
                        "text": "3. පටිවාසෙත්වා - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 594,
            "pali": {
                "entries": [
                    {
                        "type": "gatha",
                        "text": "1. “න පණ්ඩිතා උපධිසුඛස්ස හෙතු\nදදන්ති දානානි පුනබ්භවාය,\nකාමඤ්ච තෙ උපධිපරික්ඛයාය\nදදන්ති දානං අපුනබ්භවාය.",
                        "level": 2
                    },
                    {
                        "type": "gatha",
                        "text": "2. න පණ්ඩිතා උපධිසුඛස්ස හෙතු\nභාවෙන්ති ඣානානි පුනබ්භවාය,\nකාමඤ්ච තෙ උපධිපරික්ඛයාය\nභාවෙන්ති ඣානං අපුනබ්භවාය.",
                        "level": 2
                    },
                    {
                        "type": "gatha",
                        "text": "3. තෙ නිබ්බුතිං ආසිංසමානා දදන්ති\nතන්නින්නචිත්තා තදාධිමුත්තා,\nනජ්ජො යථා සාගරමජ්ඣුපෙතා\nභවන්ති නිබ්බානපරායණා තෙ”ති",
                        "level": 2
                    },
                    {
                        "type": "unindented",
                        "text": "‘නිබ්බානමානසො නරො’."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“නිද්දං තන්දිං සහෙ ථීනං\nපමාදෙන න සංවසෙ,\nඅතිමානෙ න තිට්ඨෙය්ය\nනිබ්බානමානසො නරො”ති",
                        "level": 2
                    },
                    {
                        "type": "heading",
                        "text": "15 - 9",
                        "level": 1
                    },
                    {
                        "type": "gatha",
                        "text": "මොසවජ්ජෙ න නිය්යෙථ රූපෙ ස්නෙහං න කුබ්බයෙ,\nමානඤ්ච පරිජානෙය්ය සාහසා විරතො චරෙ.",
                        "level": 1
                    },
                    {
                        "type": "paragraph",
                        "text": "**මොසවජ්ජෙ න නිය්යෙථා**ති - ‘මොසවජ්ජං’ වුච්චති මුසාවාදො. ඉධෙකච්චො සභග්ගතො{1} වා පරිසග්ගතො{2} වා ඤාතිමජ්ඣගතො වා පූගමජ්ඣගතො වා රාජකුලමජ්ඣගතො වා අභිනීතො සක්ඛිපුට්ඨො ‘එහම්භො පුරිස, යං ජානාසි තං වදෙහී’ති. සො අජානං වා ආහ{3} ‘ජානාමී’ති. ජානං වා ආහ{3} න ජානාමී’ති, අපස්සං වා ආහ{3} ‘පස්සාමී’ති පස්සං වා ආහ ‘න පස්සාමී’ති. ඉති අත්තහෙතු වා පරහෙතු වා ආමිසකිඤ්චික්ඛහෙතු වා සම්පජානමුසා භාසති. ඉදං වුච්චති මොසවජ්ජං. අපි ච තීහාකාරෙහි - චතු - පඤ්ච - ඡ - සත්ත - අට්ඨහාකාරෙහි -පෙ- ඉමෙහි අට්ඨහාකාරෙහි මුසාවාදො හොති, **මොසවජ්ජෙ න නිය්යෙථා**ති - මොසවජ්ජෙ න යායෙය්ය න නිය්යායෙය්ය න වුය්හෙය්ය න සංහරෙය්ය, මොසවජ්ජං පජහෙය්ය, විනොදෙය්ය, බ්යන්තීකරෙය්ය, අනභාවං ගමෙය්ය. මොසවජ්ජා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - මොසවජ්ජෙ න නිය්යෙථ."
                    }
                ],
                "footnotes": [
                    {
                        "type": "footnote",
                        "text": "1. සභාගතො - සීමු. II."
                    },
                    {
                        "type": "footnote",
                        "text": "2. පරිසගතො - සීමු. II."
                    },
                    {
                        "type": "footnote",
                        "text": "3. අහං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 596,
            "pali": {
                "entries": [
                    {
                        "type": "paragraph",
                        "text": "**රූපෙ ස්නෙහං න කුබ්බයෙ**ති - ‘රූප’න්ති: චත්තාරො ච මහාභූතා චතුන්නඤ්ච මහාභූතානං උපාදායරූපං. **රූපෙ ස්නෙහං න කුබ්බයෙති** රූපෙ ස්නෙහං න කරෙය්ය, ඡන්දං න කරෙය්ය, පෙමං න කරෙය්ය, රාගං න කරෙය්ය, න ජනෙය්ය, න සඤ්ජනෙය්ය. න නිබ්බත්තෙය්ය නාභිනිබ්බත්තෙය්යාති - රූපෙ ස්නෙහං න කුබ්බයෙ."
                    },
                    {
                        "type": "paragraph",
                        "text": "**මානඤ්ච පරිජානෙය්යා**ති - ‘මානො’ති එකවිධෙන මානො: යා චිත්තස්ස උන්නති; දුවිධෙන මානො: අත්තුක්කංසනමානො පරවම්භනමානො; තිවිධෙන මානො: සෙය්යොහමස්මීති මානො සදිසොහමස්මීති මානො හීනොහමස්මීති මානො; චතුබ්බිධෙන මානො: ලාභෙන මානං ජනෙති, යසෙන මානං ජනෙති, පසංසාය මානං ජනෙති, සුඛෙන මානං ජනෙති; පඤ්චවිධෙන මානො: ලාභීම්හි මනාපිකානං රූපානන්ති මානං ජනෙති, ලාභීම්හි මනාපිකානං සද්දානං - ගන්ධානං - රසානං ඵොට්ඨබ්බානන්ති මානං ජනෙති; ඡබ්බිධෙන මානො: චක්ඛුසම්පදාය මානං ජනෙති, සොතසම්පදාය - ඝානසම්පදාය - ජිව්හාසම්පදාය - කායසම්පදාය - මනොසම්පදාය මානං ජනෙති; සත්තවිධෙන මානො: මානො අතිමානො මානාතිමානො ඔමානො අධිමානො අස්මිමානො මිච්ඡාමානො; අට්ඨවිධෙන මානො: ලාභෙන මානං ජනෙති, අලාභෙන ඔමානං ජනෙති, යසෙන මානං ජනෙති, අයසෙන ඔමානං ජනෙති, පසංසාය මානං ජනෙති, නින්දාය ඔමානං ජනෙති, සුඛෙන මානං ජනෙති, දුක්ඛෙන ඔමානං ජනෙති; නවවිධෙන මානො: සෙය්යස්ස සෙය්යොහමස්මීති මානො, සෙය්යස්ස සදිසොහමස්මීති මානො, සෙය්යස්ස හීනොහමස්මීති මානො, සදිසස්ස සෙය්යොහමස්මීති මානො, සදිසස්ස සදිසොහමස්මීති මානො, සදිසස්ස හීනොහමස්මීති මානො, හීනස්ස සෙය්යොහමස්මීති මානො, හීනස්ස සදිසොහමස්මීති මානො, හීනස්ස හීනොහමස්මීති මානො, දසවිධෙන මානො: ඉධෙකච්චො මානං ජනෙති ජාතියා වා ගොත්තෙන වා -පෙ-{*} අඤ්ඤතරඤ්ඤතරෙන වා වත්ථුනා. යො එවරූපො මානො මඤ්ඤතා මඤ්ඤිතත්තං උන්නති උන්නාමො ධජො සම්පග්ගාහො කෙතුකම්යතා චිත්තස්ස, අයං වුච්චති මානො."
                    },
                    {
                        "type": "paragraph",
                        "text": "**මානඤ්ච පරිජානෙය්යා**ති - මානං තීහි පරිඤ්ඤාහි පරිජානෙය්ය: ඤාතපරිඤ්ඤාය තීරණපරිඤ්ඤාය පහානපරිඤ්ඤාය."
                    },
                    {
                        "type": "paragraph",
                        "text": "කතමා ඤාතපරිඤ්ඤා? මානං ජානාති: අයං එකවිධෙන මානො, යා චිත්තස්ස උන්නති; අයං දුවිධෙන මානො: අත්තුක්කංසනමානො පරවම්භනමානො -පෙ- අයං දසවිධෙන මානො: ඉධෙකච්චො මානං ජනෙති ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනාති ජානාති පස්සති. අයං ඤාතපරිඤ්ඤා."
                    }
                ],
                "footnotes": [
                    {
                        "type": "footnote",
                        "text": "*. 110 - ඔලොකෙතබ්බං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 598,
            "pali": {
                "entries": [
                    {
                        "type": "paragraph",
                        "text": "කතමා තීරණපරිඤ්ඤා? එතං ඤාතං කත්වා මානං තීරෙති: අනිච්චතො දුක්ඛතො -පෙ- අනිස්සරණතො තීරෙති. අයං තීරණ පරිඤ්ඤා."
                    },
                    {
                        "type": "paragraph",
                        "text": "කතමා පහාණපරිඤ්ඤා? එවං තීරයිත්වා මානං පජහති, විනොදෙති බ්යන්තීකරොති, අනභාවං ගමෙති. අයං පහානපරිඤ්ඤා. **මානඤ්ච පරිජානෙය්යා**ති - මානං ඉමාහි තීහි පරිඤ්ඤාහි පරිජානෙය්යාති - මානඤ්ච පරිජානෙය්ය."
                    },
                    {
                        "type": "paragraph",
                        "text": "**සාහසා විරතො චරෙ**ති - කතමා සාහසා චරියා? රත්තස්ස රාගචරියා සාහසා චරියා, දුට්ඨස්ස දොසචරියා සාහසා චරියා, මූළ්හස්ස මොහචරියා සාහසා චරියා; විනිබද්ධස්ස මානචරියා සාහසා චරියා, පරාමට්ඨස්ස දිට්ඨිචරියා සාහසා චරියා, වික්ඛෙපගතස්ස උද්ධච්චචරියා සාහසා චරියා, අනිට්ඨාගතස්ස විචිකිච්ඡා චරියා සාහසා චරියා, ථාමගතස්ස අනුසයචරියා සාහසා චරියා, අයං සාහසා චරියා. **සාහසා විරතො චරෙ**ති සාහසාචරියා ආරතො අස්ස, විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්ය චරෙය්ය විචරෙය්ය ඉරීයෙය්ය වත්තෙය්ය පාලෙය්ය යපෙයය්ය යාපෙය්යාති - සාහසා විරතො චරෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“මොසවජ්ජෙ න නිය්යෙථ රූපෙ ස්නෙහං න කුබ්බයෙ,\nමානඤ්ච පරිජානෙය්ය සාහසා විරතො චරෙ”ති.",
                        "level": 1
                    },
                    {
                        "type": "heading",
                        "text": "15 - 10",
                        "level": 1
                    },
                    {
                        "type": "gatha",
                        "text": "පුරාණං නාභිනන්දෙය්ය නවෙ ඛන්තිං න කුබ්බයෙ,\nහීයමානෙ න සොචෙය්ය ආකාසං{1} න සිතො සියා.",
                        "level": 1
                    },
                    {
                        "type": "paragraph",
                        "text": "**පුරාණං නාභිනන්දෙය්යා**ති - ‘පුරාණං’ වුච්චති අතීතා රූපා වෙදනා සඤ්ඤා සඞ්ඛාරා විඤ්ඤාණං. අතීතෙ සඞ්ඛාරෙ තණ්හාවසෙන දිට්ඨිවසෙන නාභිනන්දෙය්ය, නාභිවදෙය්ය, න අජ්ඣොසෙය්ය, අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති - පුරාණං නාභිනන්දෙය්ය."
                    }
                ],
                "footnotes": [
                    {
                        "type": "footnote",
                        "text": "1. ආකස්සං - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 600,
            "pali": {
                "entries": [
                    {
                        "type": "paragraph",
                        "text": "**නවෙ ඛන්තිං න කුබ්බයෙ**ති - ‘නවා’ වුච්චන්ති පච්චුප්පන්නා රූපා වෙදනා සඤ්ඤා සඞ්ඛාරා විඤ්ඤාණං. පච්චුප්පන්නෙ සඞ්ඛාරෙ තණ්හාවසෙන දිට්ඨිවසෙන ඛන්තිං න කරෙය්ය, ඡන්දං න කරෙය්ය, පෙමං න කරෙය්ය, රාගං න කරෙය්ය, න ජනෙය්ය, න සඤ්ජනෙය්ය, න නිබ්බත්තෙය්ය, නාභිනිබ්බත්තෙය්යාති - නවෙ ඛන්තිං න කුබ්බයෙ."
                    },
                    {
                        "type": "paragraph",
                        "text": "**හීයමානෙ න සොචෙය්යා**ති - හීයමානෙ හායමානෙ පරිහායමානෙ වෙමානෙ විගච්ඡමානෙ අන්තරධායමානෙ න සොචෙය්ය, න කිලමෙය්ය, න පරාමසෙය්ය, න පරිදෙවෙය්ය, න උරත්තාළිංකන්දෙය්ය, න සම්මොහං ආපජ්ජෙය්ය. චක්ඛුස්මිං හීයමානෙ හායමානෙ පරිහායමානෙ වෙමානෙ විගච්ඡමානෙ අන්තරධායමානෙ - සොතස්මිං ඝානස්මිං - ජිව්හාය - කායස්මිං - රූපස්මිං - සද්දස්මිං - ගන්ධස්මිං - රසස්මිං - ඵොට්ඨබ්බස්මිං - කුලස්මිං - ගණස්මිං - ආවාසස්මිං - ලාභස්මිං - යසස්මිං - පසංසාය - සුඛස්මිං චීවරස්මිං - පිණ්ඩපාතස්මිං - සෙනාසනස්මිං - ගිලානපච්චයභෙසජ්ජපරික්ඛාරස්මිං හීයමානෙ හායමානෙ පරිහායමානෙ වෙමානෙ විගච්ඡමානෙ අන්තරධායමානෙ න සොචෙය්ය, න කිලමෙය්ය, න පරාමසෙය්ය, න පරිදෙවෙය්ය, න උරත්තාළිං කන්දෙය්ය, න සම්මොහං ආපජ්ජෙය්යාති - හීයමානෙ න සොචෙය්ය."
                    },
                    {
                        "type": "paragraph",
                        "text": "**ආකාසං න සිතො සියා**ති - ‘ආකාසං’ වුච්චති තණ්හා: යො රාගො සාරාගො -පෙ- අභිජ්ඣා ලොභො අකුසලමූලං. කිංකාරණා ආකාසං වුච්චති තණ්හා: යාය තණ්හාය රූපං ආකස්සති සමාකස්සති ගණ්හාති පරාමසති අභිනිවිසති, වෙදනං - සඤ්ඤං - සඞ්ඛාරෙ - විඤ්ඤාණං - ගතිං - උපපත්තිං - පටිසන්ධිං - භවං - සංසාරං - වට්ටං ආකස්සති සමාකස්සති ගණ්හාති පරාමසති අභිනිවිසති. තංකාරණා ‘ආකාසං’ වුච්චති තණ්හා."
                    },
                    {
                        "type": "paragraph",
                        "text": "**ආකාසං න සිතො සියා**ති - තණ්හානිස්සිතො න සියා, තණ්හං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය, තණ්හාය ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - ආකාසං න සිතො සියා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පුරාණං නාභිනන්දෙය්ය නවෙ ඛන්තිං න කුබ්බයෙ,\nහීයමානෙ න සොචෙය්ය ආකාසං න සිතො සියා”ති.",
                        "level": 1
                    },
                    {
                        "type": "heading",
                        "text": "15 - 11",
                        "level": 1
                    },
                    {
                        "type": "gatha",
                        "text": "ගෙධං බ්රූමි මහොඝොති ආජවං{1} බ්රූමි ජප්පනං,\nආරම්මණං පකම්පනං{2} කාමපඞ්කො දුරච්චයො.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ආචමං - PTS."
                    },
                    {
                        "type": "footnote",
                        "text": "2. පකප්පනං - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 602,
            "pali": {
                "entries": [
                    {
                        "type": "paragraph",
                        "text": "**ගෙධං බ්රූමි මහොඝොතී**ති - ‘ගෙධො’ වුච්චති තණ්හා: යො රාගො සාරාගො -පෙ- අභිජ්ඣා ලොභො අකුසලමූලං. ‘මහොඝො’ වුච්චති තණ්හා: යො රාගො සාරාගො -පෙ- අභිජ්ඣා ලොභො අකුසලමූලං; **ගෙධං බ්රූමි මහොඝොතී’**ති ගෙධං මහොඝොති බ්රූමි ආචික්ඛාමි දෙසෙමි පඤ්ඤපෙමි පට්ඨෙපෙමි විවරාමි විභජාමි උත්තානීකරොමි පකාසෙමීති - ගෙධං බ්රූමි මහොඝොති."
                    },
                    {
                        "type": "paragraph",
                        "text": "**ආජවං බ්රූමි ජප්පන**න්ති - ‘ආජවා: වුච්චති තණ්හා: යො රාගො -පෙ- අභිජ්ඣා ලොභො අකුසලමූලං. ‘ජප්පනා’පි වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං. **ආජවං බ්රූමි ජප්පන**න්ති ආජවං ජප්පනාති බ්රූමි, ආචික්ඛාමි -පෙ- උත්තානීකරොමි, පකාසෙමීති - ආජවං බ්රූමි ජප්පනං."
                    },
                    {
                        "type": "paragraph",
                        "text": "**ආරම්මණං පකම්පන**න්ති - ආරම්මණම්පි වුච්චති තණ්හා: යො රාගො සාරාගො -පෙ- අභිජ්ඣා ලොභො අකුසලමූලං. පකම්පිනම්පි වුච්චති තණ්හා; යො රාගො සාරාගො -පෙ- අභිජ්ඣා ලොභො අකුසලමූලන්ති - ආරම්මණං පකම්පනං."
                    },
                    {
                        "type": "paragraph",
                        "text": "**කාමපඞ්කො දුරච්චයො**ති - කාමපඞ්කො කාමකද්දමො කාමකිලෙසො කාමපලිපො කාමපළිරොධො දුරච්චයො දුරතිවත්තො දුත්තරො දුප්පතරො දුස්සමතික්කමො දුබ්බීතිවත්තොති - කාමපඞ්කො දුරච්චයො."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ගෙධං බ්රූමි මහොඝොති ආජවං බ්රූමි ජප්පනං,\nආරම්මණං පකම්පනං කාමපඞ්කො දුරච්චයො”ති.",
                        "level": 1
                    },
                    {
                        "type": "heading",
                        "text": "15 - 12",
                        "level": 1
                    },
                    {
                        "type": "gatha",
                        "text": "සච්චා අවොක්කමං{1} මුනි ථලෙ තිට්ඨති බ්රාහ්මණො,\nසබ්බං සො{2} පටිනිස්සජ්ජ ස වෙ සන්තො’ති වුච්චති.",
                        "level": 1
                    },
                    {
                        "type": "paragraph",
                        "text": "**සච්චා අවොක්කමං මුනී**ති - සච්චවාචාය අවොක්කමන්තො සම්මාදිට්ඨියා අවොක්කමන්තො අරියා අට්ඨඞ්ගිකා මග්ගා අවොක්කමන්තො **මුනී**’ති ‘මොනං ‘වුච්චති ඤාණං -පෙ- සඞ්ගජාලමතිච්ච සො මුනී’ති - සච්චා අවොක්කමං මුනි."
                    },
                    {
                        "type": "paragraph",
                        "text": "**ථලෙ තිට්ඨති බ්රාහ්මණො**ති - ‘ථලං’ වුච්චති අමතං නිබ්බානං: යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. **බ්රාහ්මණො**ති සත්තන්නං ධම්මානං බාහිතත්තා බ්රාහ්මණො -පෙ- අසිතො තාදී පවුච්චතෙ ස බ්රහ්මා. **ථලෙ තිට්ඨති බ්රාහ්මණො**ති ථලෙ තිට්ඨති, දීපෙ තිට්ඨති, තාණෙ තිට්ඨති, ලෙණෙ තිට්ඨති, සරණෙ තිට්ඨති, අභයෙ තිට්ඨති, අච්චුතෙ තිට්ඨති, අමතෙ තිට්ඨති, නිබ්බානෙ තිට්ඨතීති - ථලෙ තිට්ඨති බ්රාහ්මණො."
                    }
                ],
                "footnotes": [
                    {
                        "type": "footnote",
                        "text": "1. අවොක්කම්ම - සු, ස."
                    },
                    {
                        "type": "footnote",
                        "text": "2. සබ්බසො - මනුප."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 604,
            "pali": {
                "entries": [
                    {
                        "type": "paragraph",
                        "text": "**සබ්බං සො පටිනිස්සජ්ජා**ති - ‘සබ්බං’ වුච්චති ද්වාදසායතනානි: චක්ඛුඤ්චෙව රූපා ච -පෙ- මනො චෙව ධම්මා ච; යතො අජ්ඣත්ථික බාහිරෙසු ආයතනෙසු ඡන්දරාගො පහීනො හොති උච්ඡින්නමූලො තාලාවත්ථුකතො අනභාවකතො ආයතිං අනුප්පාදධම්මො; එත්තාවතාපි සබ්බං චත්තං හොති වන්තං මුත්තං පහීනං පටිනිස්සට්ඨං. යතො තණ්හා ච දිට්ඨි ච මානො ච පහීනා හොන්ති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා, එත්තාවතාපි සබ්බං චත්තං හොති වන්තං මුත්තං පහීනං පටිනිස්සට්ඨං, යතො පුඤ්ඤාභිසඞ්ඛාරො ච අපුඤ්ඤාභිසඞ්ඛාරො ච ආනෙඤ්ජාභිසඞ්ඛාරො ච පහීනා හොන්ති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. එත්තාවතාපි සබ්බං චත්තං හොති වන්තං මුත්තං පහීනං පටිනිස්සට්ඨන්ති - සබ්බං සො පටිනිස්සජ්ජ."
                    },
                    {
                        "type": "paragraph",
                        "text": "**ස වෙ සන්තොති වුච්චතී**ති - සො සන්තො උපසන්තො වූපසන්තො නිබ්බුතො පටිප්පස්සද්ධොති වුච්චති කථියති භණීයති දීපියති වොහරීයතීති - ස චෙ සන්තොති වුච්චති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සච්චා අවොක්කමං මුනි ථලෙ තිට්ඨති බ්රාහ්මණො,\nසබ්බං සො පටිනිස්සජ්ජ ස වෙ සන්තොති වුච්චතී”ති.",
                        "level": 1
                    },
                    {
                        "type": "heading",
                        "text": "15 - 13",
                        "level": 1
                    },
                    {
                        "type": "gatha",
                        "text": "ස වෙ විද්වා ස වෙදගු ඤත්වා ධම්මං අනිස්සිතො,\nසම්මා සො ලොකෙ ඉරීයානො න පිහෙතීධ කස්සචි.",
                        "level": 1
                    },
                    {
                        "type": "paragraph",
                        "text": "**ස වෙ විද්වා ස වෙදගූ**ති - ‘විද්වා’ති විද්වා විජ්ජාගතො ඤාණී විභාවී මෙධාවී; ‘වෙදගූ’ති වෙදා වුච්චන්ති චතුසු මග්ගෙසු ඤාණං -පෙ- සබ්බවෙදනාසු වීතරාගො සබ්බං වෙදමතිච්ච වෙදගූ සොති - ස වෙ විද්වා ස වෙදගූ."
                    },
                    {
                        "type": "paragraph",
                        "text": "**ඤත්වා ධම්මං අනිස්සිතො**ති - ‘ඤත්වා’ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා: ‘සබ්බෙ සඞ්ඛාරා අනිච්චා’ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා, ‘සබ්බෙ සඞ්ඛාරා දුක්ඛා’ති -පෙ- යං කිඤ්චි සමුදයධම්මං සබ්බං තං නිරොධධම්ම’න්ති ඤත්වා ජානිත්වා තුලයිත්වා තීරයිත්වා විභාවයිත්වා විභූතං කත්වා; **අනිස්සිතො**ති ද්වෙ නිස්සයා: තණ්හානිස්සයො ච දිට්ඨිනිස්සයො ච. -පෙ- අයං තණ්හානිස්සයො -පෙ- අයං දිට්ඨිනිස්සයො. තණ්හානිස්සයං පහාය දිට්ඨිනිස්සයං පටිනිස්සජිත්වා චක්ඛුං අනිස්සිතො සොතං අනිස්සිතො - ඝානං අනිස්සිතො -පෙ- දිට්ඨ - සුත - මුත - විඤ්ඤාතබ්බෙ ධම්මෙ අනිස්සිතො අනල්ලීනො අනුපගතො අනජ්ඣොසිතො අනධිමුත්තො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතීති - ඤත්වා ධම්මං අනිස්සිතො."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 606,
            "pali": {
                "entries": [
                    {
                        "type": "paragraph",
                        "text": "**සම්මා සො ලොකෙ ඉරීයානො**ති - යතො අජ්ඣත්තිකබාහිරෙසු ආයතනෙසු ඡන්දරාගො පහීනො හොති උච්ඡින්නමූලො තාලාවත්ථුකතො අනභාවකතො ආයතිං අනුප්පාදධම්මො, එත්තාවතාපි සම්මා ලොකෙ චරති ඉරීයති වත්තති පාලෙති යපෙති යාපෙති; යතො පුඤ්ඤාභිසඞ්ඛාරො ච අපුඤ්ඤාභිසඞ්ඛාරො ච ආනෙඤ්ජාභිසඞ්ඛාරො ච පහීනා හොන්ති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා, එත්තාවතාපි සම්මා ලොකෙ චරති විහරති ඉරීයති වත්තති පාලෙති යපෙති යාපෙතීති සම්මා සො ලොකෙ ඉරීයානො,"
                    },
                    {
                        "type": "paragraph",
                        "text": "**න පිහෙතීධ කස්සචී**ති - ‘පිහා වුච්චති තණ්හා: යො රාගො සාරාගො -පෙ- අභිජ්ඣා ලොභො අකුසලමූලං; යස්සෙසා පිහා තණ්හා පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪා; සො කස්සචි න පිහෙති ඛත්තියස්ස වා බ්රාහ්මණස්ස වා වෙස්සස්ස වා සුද්දස්ස වා ගහට්ඨස්ස වා පබ්බජිතස්ස වා දෙවස්ස වා මනුස්සස්ස වාති - න පිහෙතීධ කස්සචි."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ස චෙ විද්වා ස වෙදගු ඤත්වා ධම්මං අනිස්සිතො.\nසම්මා සො ලොකෙ ඉරීයානො න පිහෙතීධ කස්සචී”ති.",
                        "level": 1
                    },
                    {
                        "type": "heading",
                        "text": "15 - 14",
                        "level": 1
                    },
                    {
                        "type": "gatha",
                        "text": "යො ධ{1} කාමෙ අච්චතරි සඞ්ගං ලොකෙ දුරච්චයං,\nන සො සොචති නාජ්ඣෙති ඡින්නසොතො අබන්ධනො.",
                        "level": 1
                    },
                    {
                        "type": "paragraph",
                        "text": "**යො ධ කාමෙ අච්චතරි සඞ්ගං ලොකෙ දුරච්චය**න්ති - ‘යො’ති යො සාදිසො යථා යුත්තො{2} යථා විහිතො යථාපකාරො යංඨානංපත්තො{3} යංධම්මසමන්නාගතො ඛත්තියො වා බ්රාහ්මණො වා වෙස්සො වා සුද්දො වා ගහට්ඨො වා පබ්බජිතො වා දෙවො වා මනුස්සො වා; **කාමා**ති උද්දානතො{4} ද්වෙ කාමා වත්ථුකාමා ච කිලෙසකාමා ච -පෙ- ඉමෙ වුච්චන්ති වත්ථුකාමා -පෙ- ඉමෙ වුච්චන්ති කිලෙසකාමා. **සඞ්ගා**ති සත්ත සඞ්ගා: රාගසඞ්ගො දොසසඞ්ගො මොහසඞ්ගො මානසඞ්ගො දිට්ඨිසඞ්ගො කිලෙසසඞ්ගො දුච්චරිතසඞ්ගො. **ලොකෙ**ති අපායලොකෙ මනුස්සලොකෙ දෙවලොකෙ ඛන්ධලොකෙ ධාතුලොකෙ ආයතනලොකෙ; **සඞ්ගං ලොකෙ දුරච්චය**න්ති යො{5} කාමෙ ච සඞ්ගෙ ච ලොකෙ දුරච්චයෙ දුරතිවත්තෙ දුත්තරෙ දුප්පතරෙ දුස්සමතික්කමෙ දුබ්බිනිවත්තෙ{6} අතරි උත්තරි පතරි සමතික්කමි විනිවත්තයීති - යො ච කාමෙ අච්චතරි සඞ්ගං ලොකෙ දුරච්චයං."
                    }
                ],
                "footnotes": [
                    {
                        "type": "footnote",
                        "text": "1. යො ච - මූසී.II."
                    },
                    {
                        "type": "footnote",
                        "text": "2. යථා වුත්තො - සීමු. II."
                    },
                    {
                        "type": "footnote",
                        "text": "3. යණ්ඨානප්පත්තො - සීමු. II."
                    },
                    {
                        "type": "footnote",
                        "text": "4. උදානතො - සීමු. II."
                    },
                    {
                        "type": "footnote",
                        "text": "5. සො - සීමු. II."
                    },
                    {
                        "type": "footnote",
                        "text": "6. දුබ්බිනිවත්තො - සීමු. II. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 608,
            "pali": {
                "entries": [
                    {
                        "type": "paragraph",
                        "text": "**න සො සොචති නාජ්ඣෙතී**ති - විපරිණතං වත්ථුං න සොචති; විපරිණතස්මිං වා වත්ථුස්මිං න සොචති; ‘චක්ඛුං මෙ{1} - විපරණත’න්ති න සොචති; සොතං මෙ - ඝානං මෙ - ජිව්හා මෙ - කායො මෙ - රූපා මෙ - සද්දා මෙ - ගන්ධා මෙ - රසා මෙ - ඵොට්ඨබ්බා මෙ - කුලං - මෙ ගණො මෙ ආවාසො මෙ - ලාභො මෙ - යසො මෙ - පසංසා මෙ - සුඛං මෙ - චීවරං මෙ - පිණ්ඩපාතො මෙ - සෙනාසනං මෙ - ගිලානපච්චය භෙසජ්ජපරික්ඛාරා මෙ - මාතා මෙ - පිතා මෙ - භාතා මෙ - භගිනී මෙ - පුත්තො මෙ - ධීතා මෙ - මිත්තා මෙ - අමච්චා මෙ - ඤාතී මෙ - සාලොහිතා මෙ විපරිණතාති ‘න සොචති, ‘න කිලමති, න පරිදෙවති, න උරත්තාළිංකන්දති, න සම්මොහං ආපජ්ජතීති න සොචති; **නාජ්ඣෙතී**ති - නාජ්ඣෙති න අජ්ඣෙති න උපනිජ්ඣායති, න නිජ්ඣායති, න පජ්ඣායති, අථවා න ජායති න ජීයති න මීයති න චවති න උපපජ්ජතීති නාජ්ඣෙතීති - ‘න සො සොචති නාජ්ඣෙති."
                    },
                    {
                        "type": "paragraph",
                        "text": "**ජින්නසොතො අබන්ධනො**ති - ‘සොතා’ වුච්චති තණ්හා: යො රාගො සාරාගො -පෙ- අභිජ්ඣා ලොභො අකුසලමූලං; යස්සෙසා සොතා තණ්හා පහීනා සමුච්ඡින්නා -පෙ- ඤාණග්ගිනා දඩ්ඪා; සො වුච්චති ඡින්නසොතො; **අබන්ධනො**ති රාගබන්ධනං දොසබන්ධනං මොහබන්ධනං මානබන්ධනං දිට්ඨිබන්ධනං කිලෙසබන්ධනං දුච්චරිතබන්ධනං, යස්සෙතානි බන්ධනානි පහීනානි සමුච්ඡින්නානි -පෙ- ඤාණග්ගිනා දඩ්ඪානි; සො වුච්චති අබන්ධනොති ඡින්නසොතො අබන්ධනො."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යො ‘ධ කාමෙ අච්චතරි සඞ්ගං ලොකෙ දුරච්චයං,\nන සො සොචති නාජ්ඣෙති ඡින්නසොතො අබන්ධනො”ති.",
                        "level": 1
                    },
                    {
                        "type": "heading",
                        "text": "15 - 15",
                        "level": 1
                    },
                    {
                        "type": "gatha",
                        "text": "යං පුබ්බෙ තං විසොසෙහි පච්ඡා තෙ මාහු කිඤ්චනං\nමජ්ඣෙ චෙ නො ගහෙස්සසි උපසන්තො චරිස්සසි.",
                        "level": 1
                    },
                    {
                        "type": "paragraph",
                        "text": "**යං පුබ්බෙ තං විසොසෙහී**ති - අතීතෙ සඞ්ඛාරෙ ආරබ්භ යෙ කිලෙසා උප්පජ්ජෙය්යුං, තෙ කිලෙසෙ සොසෙහි, විසොසෙහි, සුක්ඛාපෙහි, විසුක්ඛාපෙහි, අබීජං කරොහි, පජහ, විනොදෙහි, බ්යන්තීකරෙහි, අනභාවං ගමෙහීති එවම්පි - යං පුබ්බෙ තං විසොසෙහි. අථවා යෙ අතීතා කම්මාභිසඞ්ඛාරා අවිපක්කවිපාකා, තෙ කම්මාභිසඞ්ඛාරෙ සොසෙහි, විසොසෙහි, සුක්ඛාපෙහි, විසුක්ඛාපෙහි, අබීජං කරොහි, පජහ, විනොදෙහි, බ්යන්තීකරොහි, අනභාවං ගමෙහීති එවම්පි - යං පුබ්බෙ තං විසොසෙහි."
                    }
                ],
                "footnotes": [
                    {
                        "type": "footnote",
                        "text": "1. චක්ඛු මෙ - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 610,
            "pali": {
                "entries": [
                    {
                        "type": "paragraph",
                        "text": "**පච්ඡා තෙ මාහු කිඤ්චන**න්ති - ‘පච්ඡා’ වුච්චති අනාගතං; අනාගතෙ සඞ්ඛාරෙ ආරබ්භ යානි උප්පජ්ජෙය්යුං රාගකිඤ්චනං දොසකිඤ්චනං මොහකිඤ්චනං මානකිඤ්චනං දිට්ඨිකිඤ්චනං කිලෙසකිඤ්චනං දුච්චරිතකිඤ්චනං, ඉමානි කිඤ්චනානි තුය්හං මා අහු, මා පාතුරකාසි, මා ජනෙහි, මා සඤ්ජනෙහි, මා නිබ්බත්තෙහි, මා අභිනිබ්බත්තෙහි, පජහ, විනොදෙහි, බ්යන්තීකරොහි, අනභාවං ගමෙහීති - පච්ඡා තෙ මාහු කිඤ්චනං."
                    },
                    {
                        "type": "paragraph",
                        "text": "**මජ්ඣෙ චෙ නො ගහෙස්සසී**ති - ‘මජ්ඣං’ වුච්චති පච්චුප්පන්නා රූපා වෙදනා සඤ්ඤා සඞ්ඛාරා විඤ්ඤාණං, පච්චුප්පන්නෙ සඞ්ඛාරෙ තණ්හාවසෙන දිට්ඨිවසෙන න ගහෙස්සසි, න උග්ගහෙස්සසි, න ගණ්හිස්සසි, න පරාමසිස්සසි, නාභිවදිස්සසි, න අජ්ඣෙස්සසි, අභිනන්දනං අභිවදනං අජ්ඣොසානං ගාහං පරාමාසං අභිනිවෙසං පජහිස්සසි, විනොදෙස්සසි, බ්යන්තීකරිස්සසි, අනභාවං ගමෙස්සසීති - මජ්ඣෙ චෙ නො ගහෙස්සසි."
                    },
                    {
                        "type": "paragraph",
                        "text": "**උපසන්තො චරිස්සසී**ති - රාගස්ස සන්තත්තා සමිතත්තා උපසමිතත්තා දොසස්ස සන්තත්තා සමිතත්තා උපසමිතත්තා -පෙ- සබ්බාකුසලාභිසඞ්ඛාරානං සන්තත්තා සමිතත්තා උපසමිතත්තා වූපසමිතත්තා විජ්ඣාතත්තා නිබ්බුතත්තා විගතත්තා පටිප්පස්සද්ධත්තා සන්තො උපසන්තො වූපසන්තො නිබ්බුතො පටිප්පස්සද්ධො චරිස්සසි විහරිස්සසි ඉරීයිස්සසි වත්තිස්සසි පාලෙස්සසි යපිස්සසි යාපෙස්සසීති - උපසන්තො චරිස්සසි."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යං පුබ්බෙ තං විසොසෙහි පච්ඡා තෙ මා’හු කිඤ්චනං,\nමජ්ඣෙ චෙ නො ගහෙස්සසී උපසන්තො චරිස්සසී”ති.",
                        "level": 1
                    },
                    {
                        "type": "heading",
                        "text": "15 - 16",
                        "level": 1
                    },
                    {
                        "type": "gatha",
                        "text": "සබ්බසො නාමරූපස්මිං යස්ස නත්ථි මමායිතං,\nඅසතා ච න සොචති ස වෙ ලොකෙ න ජීයති.",
                        "level": 1
                    },
                    {
                        "type": "paragraph",
                        "text": "**සබ්බසො නාමරූපස්මිං යස්ස නත්ථි මමායිත**න්ති - ‘**සබ්බසො**’ති සබ්බෙන සබ්බං සබ්බථා සබ්බං අසෙසං නිස්සෙසං පරියාදියනවචනමෙතං ‘සබ්බසො’ති. **නාම**න්ති චත්තාරො අරූපිනො ඛන්ධා; **රූප**න්ති චත්තාරො ච මහාභූතා චතුන්නඤ්ච මහාභූතානං උපාදාය රූපං; **යස්සා**ති අරහතො ඛීණාසවස්ස; **මමායිත**න්ති ද්වෙ මමත්තා: තණ්හාමමත්තඤ්ච දිට්ඨිමමත්තඤ්ච -පෙ- ඉදං තණ්හාමමත්තං -පෙ- ඉදං දිට්ඨිමමත්තං. **සබ්බසො නාමරූපස්මිං යස්ස නත්ථි මමායිත**න්ති - සබ්බසො නාමරූපස්මිං මමත්තා යස්ස නත්ථි න සන්ති න සංවිජ්ජන්ති නූපලබ්භන්ති පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති - සබ්බසො නාමරූපස්මිං යස්ස නත්ථි මමායිතං."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 612,
            "pali": {
                "entries": [
                    {
                        "type": "paragraph",
                        "text": "**අසතා ච න සොචතී**ති - විපරිණතං වා වත්ථුං න සොචති, විපරිණතස්මිං ව වත්ථුස්මිං න සොචති: ‘චක්ඛුං මෙ විපරිණත’න්ති න සොචති, සොතං මෙ - ඝානං මෙ - ජිව්හා මෙ - කායො මෙ - රූපා මෙ - සද්දා මෙ - ගන්ධා මෙ - රසා මෙ - ඵොට්ඨබ්බා මෙ - කුලං මෙ ගණො මෙ - ආවාසො මෙ - ලාභො මෙ -පෙ- ඤාතීසාලොහිතා මෙ විපරිණතාති ‘න සොචති, ‘න කිලමති, න පරිදෙවති, න උරත්තාළිංකන්දති, න සම්මොහං ආපජ්ජතීති න එවම්පි අසති ච න සොචති. අථවා අසතාය දුක්ඛාය වෙදනාය ඵුට්ඨො පරෙතො සමොහිතො සමන්නාගතො න සොචති. න කිලමති, න පරිදෙවති, න උරත්තාළිංකන්දති, න සම්මොහං ආපජ්ජතීති එවම්පි අසතා ච න සොචති. අථවා චක්ඛුරොගෙන ඵුට්ඨො පරෙතො -පෙ- ඩංසමකසවාතාතපසිරිංසපසම්ඵස්සෙන ඵුට්ඨො පරෙතො සමොහිතො සමන්නාගතො න සොචති, න කිලමති, න පරිදෙවති, න උරත්තාළිං කන්දති, න සම්මොහං ආපජ්ජතීති එවම්පි අසතා ච න සොචති. අථවා, අසන්තෙ අසංවිජ්ජමානෙ අනුපලබ්භමානෙ ‘අහු වත මෙ, තං වත මෙ නත්ථි, සියා වත මෙ, තං වතාහං න ලභාමී’ති න සොචති, න කිලමති, න පරිදෙවති, න උරත්තාළිංකන්දති, න සම්මොහං ආපජ්ජතීති එවම්පි අසතා ච න සොචති."
                    },
                    {
                        "type": "paragraph",
                        "text": "**ස චෙ ලොකෙ න ජීයතී**ති - යස්ස ‘මය්හං වා ඉදං, පරෙසං වා ඉද’න්ති කිඤ්චි රූපගතං වෙදනාගතං සඤ්ඤාගතං සඞ්ඛාරගතං විඤ්ඤාණගතං ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං අත්ථි, තස්ස ජාති අත්ථි. භාසිතම්පි හෙතං:"
                    },
                    {
                        "type": "gatha",
                        "text": "1. “ජිණ්ණෙ රථස්සෙ{1} මණිකුණ්ඩලෙ ච\nපුත්තෙ ච දාරෙ ච තථෙව ජිණ්ණෙ,{2}\nසබ්බෙසු භොගෙසු අසෙවිතෙසු\nකස්මා න සන්තප්පසි සොකකාලෙ?",
                        "level": 2
                    },
                    {
                        "type": "gatha",
                        "text": "2. පුබ්බෙ’ව මච්චං විජහන්ති භොගා\nමච්චො ව නෙ පුබ්බතරං ජහාති,\nඅසස්සතා භොගිනො{3} කාමකාමී\nතස්මා න සොචාමහං සොකකාලෙ.",
                        "level": 2
                    },
                    {
                        "type": "gatha",
                        "text": "3. උදෙති ආපූරති ති චන්දො\nඅත්ථං ගමිත්වාන{4} පලෙති සූරියො,\nවිදිතා මයා සත්තුක{5} ලොකධම්මා\nතස්මා න සොවාමහං සොකකාලෙ”ති{a}",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ජිනො රථස්සං - මඡසං. ජිනො රථස්සං - PTS."
                    },
                    {
                        "type": "footnote",
                        "text": "2. ජිනො - මඡසං."
                    },
                    {
                        "type": "footnote",
                        "text": "a. ජාතක - පඤ්චකනිපාත - මණිකුණ්ඩලජාතක."
                    },
                    {
                        "type": "footnote",
                        "text": "3. අසස්සකා භාවිනො - සීමු. II. අසස්සතා භාගිනො - PTS."
                    },
                    {
                        "type": "footnote",
                        "text": "4. අන්ධං තපෙත්වාන - මඡසං."
                    },
                    {
                        "type": "footnote",
                        "text": "5. අට්ඨක - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 614,
            "pali": {
                "entries": [
                    {
                        "type": "paragraph",
                        "text": "යස්ස ‘මය්හං වා ඉදං, පරෙසං වා ඉද’න්ති කිඤ්චි රූපගතං වෙදනාගතං සඤ්ඤාගතං සඞ්ඛාරගතං විඤ්ඤාණගතං ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං නත්ථි, තස්ස ජාති නත්ථි. භාසිතම්පි හෙතං: “නන්දසි සමණාති? කිං ලද්ධා ආවුසොති? තෙන හි සමණ සොචසීති? කිං ජීයිත්ථ ආවුසොති? තෙන හි සමණ නෙව නන්දසි, න සොචසීති? එවමාවුසොති.{a}"
                    },
                    {
                        "type": "gatha",
                        "text": "4. චිරස්සං වත පස්සාම බ්රාහ්මණං පරිනිබ්බුතං.\nඅනන්දිං අනීඝං භික්ඛුං තිණ්ණං ලොකෙ විසත්තික”න්ති{a}",
                        "level": 1
                    },
                    {
                        "type": "unindented",
                        "text": "‘ස වෙ ලොකෙ න ජීයති.’"
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“සබ්බසො නාමරූපස්මිං යස්ස නත්ථි මමායිතං,\nඅසතා ච න සොචති ස වෙ ලොකෙ න ජීයතී”ති.",
                        "level": 1
                    },
                    {
                        "type": "heading",
                        "text": "15 - 17",
                        "level": 1
                    },
                    {
                        "type": "gatha",
                        "text": "යස්ස නත්ථි ඉදං මෙති පරෙසං වාපි කිඤ්චනං,\nමමත්තං සො අසංවින්දං නත්ථි මෙති න සොචති,",
                        "level": 1
                    },
                    {
                        "type": "paragraph",
                        "text": "**යස්ස නත්ථි ඉදං මෙති පරෙසං වාපි කිඤ්චන**න්ති - ‘යස්සා’ති අරහතො ඛීණාසවස්ස, යස්ස මය්හං වා ඉදං පරෙසං වා ඉදන්ති කිඤ්චි රූපගතං වෙදනාගතං සඤ්ඤාගතං සඞ්ඛාරගතං විඤ්ඤාණගතං ගහිතං පරාමට්ඨං අභිනිවිට්ඨං අජ්ඣොසිතං අධිමුත්තං නත්ථි, න සන්ති, න සංවිජ්ජති, නූපලබ්භති, පහීනං සමුච්ඡින්නං වූපසන්තං පටිප්පස්සද්ධං අභබ්බුප්පත්තිකං ඤාණග්ගිනා දඩ්ඪන්ති එවම්පි - යස්ස නත්ථි ඉදං මෙති පරෙසං වාපි කිඤ්චනං. වුත්තං හෙතං භගවතා: “නායං භික්ඛවෙ කායො තුම්හාකං, නපි අඤ්ඤෙසං. පුරාණමිදං භික්ඛවෙ කම්මං අභිසඞ්ඛතං අභිසංචෙතයිතං වෙදනීයං දට්ඨබ්බං. තත්ර භික්ඛවෙ සුතවා අරියසාවකො පටිච්චසමුප්පාදං යෙව සාධුකං යොනිසො මනසි කරොති: ඉති ඉමස්මිං සති ඉදං හොති, ඉමස්සුප්පාදා ඉදං උප්පජ්ජති. ඉමස්මිං අසති ඉදං න හොති, ඉමස්ස නිරොධා ඉදං නිරුජ්ඣති. යදිදං අවිජ්ජාපච්චයා සඞ්ඛාරා; සඞ්ඛාරපච්චයා විඤ්ඤාණං -පෙ- එවමෙතස්ස කෙවලස්ස දුක්ඛක්ඛන්ධස්ස සමුදයො හොති. නිරොධො හොතී”ති{b} එවම්පි යස්ස නත්ථි ඉදං මෙති පරෙසං වාපි කිඤ්චනං."
                    }
                ],
                "footnotes": [
                    {
                        "type": "footnote",
                        "text": "a. දෙවපුත්තසංයුත්ත - දුතියවග්ග."
                    },
                    {
                        "type": "footnote",
                        "text": "b. සංයුත්තනිකාය - කලාරඛත්තියවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 616,
            "pali": {
                "entries": [
                    {
                        "type": "unindented",
                        "text": "වුත්තම්පි හෙතං භගවතා:"
                    },
                    {
                        "type": "gatha",
                        "text": "1. “සුඤ්ඤතො ලොකං අවෙක්ඛස්සු\nමොඝරාජ සදා සතො,\nඅත්තානුදිට්ඨිං ඌහච්ච\nඑවං මච්චුතරො සියා.\nඑවං ලොකං අවෙක්ඛන්තං\nමච්චුරාජා න පස්සතී”ති{a}",
                        "level": 2
                    },
                    {
                        "type": "paragraph",
                        "text": "එවම්පි - යස්ස නත්ථි ඉදං මෙති පරෙසං වාපි කිඤ්චනං. වුත්තම්පි හෙතං භගවතා: “යං භික්ඛවෙ න තුම්හාකං, තං පජහථ. තං වො පහීනං දීඝරත්තං හිතාය සුඛාය භවිස්සති{1} කිඤ්ච භික්ඛවෙ න තුම්හාකං? රූපං භික්ඛවෙ න තුම්හාකං, තං පජහථ, තං වො පහීනං දීඝරත්තං හිතාය සුඛාය භවිස්සති. වෙදනා - සඤ්ඤා - සඞ්ඛාරා - විඤ්ඤාණං න තුම්හාකං, තං පජහථ, තං වො පහීනං දීඝරත්තං හිතාය සුඛාය භවිස්සති. තං කිං මඤ්ඤථ භික්ඛවෙ යං ඉමස්මිං ජෙතවනෙ තිණකට්ඨසාඛාපලාසං තං ජනො හරෙය්ය වා, දහෙය්ය වා, යථා පච්චයං වා කරෙය්ය; අපි නු තුම්හාකං එවමස්ස: ‘අම්හෙ ජනො හරති වා, දහති වා, යථා පච්චයං වා කරොතී’ති? නො හෙතං භන්තෙ. තං කිස්ස හෙතු? න හි නො එතං භන්තෙ අත්තා වා අත්තනියං වා’ති. එවමෙව ඛො භික්ඛවෙ යං න තුම්හාකං, තං පජහථ. තං වො පහීනං දීඝරත්තං හිතාය සුඛාය භවිස්සති{1}. කිඤ්ච භික්ඛවෙ න තුම්හාකං? රූපං භික්ඛවෙ න තුම්හාකං, තං පජහථ; තං වො පහීනං දීඝරත්තං හිතාය සුඛාය භවිස්සති. වෙදනා සඤ්ඤා - සඞ්ඛාරා - විඤ්ඤාණං න තුම්හාකං, තං පජහථ; තං වො පහීනං දීඝරත්තං හිතාය සුඛාය භවිස්සතී”ති{b} එවම්පි - යස්ස නත්ථි ඉදං මෙති පරෙසං වාපි කිඤ්චනං."
                    },
                    {
                        "type": "unindented",
                        "text": "භාසිතම්පි හෙතං:"
                    },
                    {
                        "type": "gatha",
                        "text": "2. “සුද්ධධම්ම{2} සමුප්පාදං සුද්ධසඞ්ඛාරසන්තතිං.\nපස්සන්තස්ස යථාභූතං න භයං හොති ගාමණි.",
                        "level": 1
                    },
                    {
                        "type": "gatha",
                        "text": "3. තිණකට්ඨසමං ලොකං යදා පඤ්ඤාය පස්සති.\nනාඤ්ඤා පත්ථයතෙ කිඤ්චි අඤ්ඤත්ර{3} පටිසන්ධියා”ති{c}",
                        "level": 1
                    },
                    {
                        "type": "paragraph",
                        "text": "එවම්පි - යස්ස නත්ථි ඉදං මෙති පරෙසං වාපි කිඤ්චනං. **වජිරා** භික්ඛුනී මාරං පාපිමන්තං එතදවොච:"
                    },
                    {
                        "type": "gatha",
                        "text": "4. “කින්නු{4} සත්තො’ති පච්චෙසි මාර දිට්ඨිගතං නු තෙ,\nසුද්ධසඞ්ඛාරපුඤ්ජො’යං නයිධ සත්තොපලබ්භති.{5}",
                        "level": 1
                    },
                    {
                        "type": "gatha",
                        "text": "5. යථාපි අඞ්ගසම්භාරා හොති සද්දො රථො ඉති,\nඑවං ඛන්ධෙසු සන්තෙසු හොති සත්තොති සම්මුති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. භවිස්සතීති - සීමු. II."
                    },
                    {
                        "type": "footnote",
                        "text": "2. සුද්ධාගම - ස්යා. PTS"
                    },
                    {
                        "type": "footnote",
                        "text": "3. න අඤ්ඤත්ර; - ස. පු"
                    },
                    {
                        "type": "footnote",
                        "text": "4. කං නු - සීමු. II."
                    },
                    {
                        "type": "footnote",
                        "text": "5. සත්තුපලබ්භති - සං. PTS."
                    },
                    {
                        "type": "footnote",
                        "text": "a. සුත්තනිපාත - මොඝරාජසුත්ත."
                    },
                    {
                        "type": "footnote",
                        "text": "b. ඛන්ධසංයුත්ත - නතුම්හාකවග්ග. "
                    },
                    {
                        "type": "footnote",
                        "text": "c. අධිමුත්තත්ථෙරගාථා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 618,
            "pali": {
                "entries": [
                    {
                        "type": "gatha",
                        "text": "6. දුක්ඛමෙව හි සම්භොති දුක්ඛං තිට්ඨති වෙත්ති ච,\nනාඤ්ඤත්ර; දුක්ඛා සම්භොති නාඤ්ඤං දුක්ඛා නිරුජ්ඣතී”ති{a}",
                        "level": 1
                    },
                    {
                        "type": "paragraph",
                        "text": "එවම්පි - යස්ස නත්ථි ඉදං මෙති පරෙසං වාපි කිඤ්චනං. “එවමෙව ඛො භික්ඛවෙ භික්ඛු රූපං සමන්නෙසති, යාවතා රූපස්ස ගති. වෙදනං සඤ්ඤං - සඞ්ඛාරෙ - විඤ්ඤාණං සමන්නෙසති, යාවතා විඤ්ඤාණස්ස ගති. තස්ස රූපං සමන්නෙසතො යාවතා රූපස්ස ගති, වෙදනං - සඤ්ඤං - සඞ්ඛාරෙ - විඤ්ඤාණං සමන්නෙසතො යාවතා විඤ්ඤාණස්ස ගති, යම්පිස්ස හොති අහන්ති වා මමන්ති වා අස්මීති වා, තම්පි තස්ස න හොතී”ති{b}. එවම්පි - යස්ස නත්ථි ඉදං මෙති පරෙසං වාපි කිඤ්චනං. ආයස්මා **ආනන්දො** භගවන්තං එතදවොච: “සුඤ්ඤො ලොකො සුඤ්ඤො ලොකොති භන්තෙ වුච්චති, කිත්තාවතා නු ඛො භන්තෙ සුඤ්ඤො ලොකො’ති වුච්චතී’ති? යස්මා ඛො ආනන්ද, සුඤ්ඤං අත්තෙන වා අත්තනියෙන වා, තස්මා සුඤ්ඤො ලොකො’ති වුච්චති. කිඤ්චානන්ද සුඤ්ඤං අත්තෙන වා අත්තනියෙන වා? චක්ඛුං ඛො ආනන්ද සුඤ්ඤං අත්තෙන වා අත්තනියෙන වා. රූපා සුඤ්ඤා - චක්ඛුවිඤ්ඤාණං සුඤ්ඤං - චක්ඛුසම්ඵස්සො සුඤ්ඤො - යදිදං චක්ඛුසම්ඵස්සපච්චයා උප්පජ්ජති වෙදයිතං සුඛං වා දුක්ඛං වා අදුක්ඛමසුඛං වා, තම්පි සුඤ්ඤං - සොතං සුඤ්ඤං - සද්දා සුඤ්ඤා - ඝානං සුඤ්ඤං - ගන්ධා සුඤ්ඤා - ජිව්හා සුඤ්ඤා - රසා සුඤ්ඤා - කායො සුඤ්ඤො - ඵොට්ඨබ්බා සුඤ්ඤා - මනො සුඤ්ඤො - ධම්මා සුඤ්ඤා - මනො - විඤ්ඤාණං සුඤ්ඤං - මනොසම්ඵස්සො සුඤ්ඤො - යදිදං මනොසම්ඵස්සපච්චයා උප්පජ්ජති වෙදයිතං සුඛං වා දුක්ඛං වා අදුක්ඛමසුඛං වා, තම්පි සුඤ්ඤං අත්තෙන වා අත්තනියෙන වා. යස්මා ඛො ආනන්ද, සුඤ්ඤං අත්තෙන වා අත්තනියෙන වා තස්මා සුඤ්ඤො ලොකො’ති වුච්චතී”ති{c} එවම්පි - යස්ස නත්ථි ඉදං මෙති පරෙසං වාපි කිඤ්චනං."
                    },
                    {
                        "type": "paragraph",
                        "text": "**මමත්තං සො අසංවින්ද**න්ති - ‘මමත්තා’ති ද්වෙ මමත්තා: තණ්හාමමත්තං දිට්ඨිමමත්තඤ්ච -පෙ- ඉදං තණ්හාමමත්තං. -පෙ- ඉදං දිට්ඨිමමත්තං. තණ්හාමමත්තං පහාය දිට්ඨිමමත්තං පටිනිස්සජිත්වා මමත්තං අවින්දන්තො අසංවින්දන්තො අනධිගච්ඡන්තො අප්පටිලභන්තොති - මමත්තං සො අසංවින්දං."
                    },
                    {
                        "type": "paragraph",
                        "text": "**නත්ථි මෙති න සොචතී**ති = විපරිණතං වා වත්ථුං න සොචති; විපරිණතස්මිං වා වත්ථුස්මිං න සොචති. චක්ඛු මෙ විපරිණතන්ති න සොචති. සොතං මෙ -පෙ- සාලොහිතා මෙ විපරිණතාති න සොචති; න කිලමති; න පරිදෙවති; න උරත්තාළිං කන්දති; සම්මොහං ආපජ්ජතීති - නත්ථි මෙති න සොචති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“යස්ස නත්ථි ඉදං මෙති පරෙසං වාපි කිඤ්චනං,\nමමත්තං සො අසංවින්දං නත්ථි මෙති න සොචතී”ති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "a. භික්ඛූනීසංයුත්ත."
                    },
                    {
                        "type": "footnote",
                        "text": "b. සංයුත්තනිකාය - ආසීවිසවග්ග. "
                    },
                    {
                        "type": "footnote",
                        "text": "c. සංයුත්තනිකාය - ඡන්තවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 620,
            "pali": {
                "entries": [
                    {
                        "type": "heading",
                        "text": "15 - 18",
                        "level": 1
                    },
                    {
                        "type": "gatha",
                        "text": "අනිට්ඨූරී{1} අනනුගිද්ධො අනෙජො සබ්බධී සමො,\nතමානිසංසං පබ්රූමි පුච්ඡිතො අවිකම්පිනං.",
                        "level": 1
                    },
                    {
                        "type": "paragraph",
                        "text": "**අනිට්ඨුරී අනනුගිද්ධො අනෙජො සබ්බධි සමො**ති - කතමං නිට්ඨුරියං? ඉධෙකච්චො නිට්ඨුරියො හොති පරලාභසක්කාර ගරුකාරමානනවන්දනපූජනාසු, ඉස්සති උසූයති ඉස්සං බන්ධති; යං එවරූපං නිට්ඨුරියං නිට්ඨුරියකම්මං ඉස්සා ඉස්සායනා ඉස්සායිතත්තං උසූයා උසූයනා උසූයායිතත්තං, ඉදං වුච්චති නිට්ඨුරියං. යස්සෙතං නිට්ඨුරියං පහීනං සමුච්ඡින්නං -පෙ- ඤාණග්ගිනා දඩ්ඪං; සො වුච්චති අනිට්ඨුරීති. **අනනුගිද්ධො**ති ‘ගෙධො; වුච්චති තණ්හා, යො රාගො සාරාගො -පෙ- අභිජ්ඣා ලොභො අකුසලමූලං’ සස්සෙසො ගෙධො පහීනො සමුච්ඡින්නො -පෙ- ඤාණග්ගිනා දඩ්ඪො, සො වුච්චති අනනුගිද්ධො. සො රූපෙ අගිද්ධො සද්දෙ -පෙ- දිට්ඨ සුත මුත විඤ්ඤාතබ්බෙසු ධම්මෙසු අගිද්ධො අගථිතො{2} අමුච්ඡිතො අනජ්ඣොපන්නො වීතගෙධො විගතගෙධො චත්තගෙධො වන්තගෙධො මුත්තගෙධො පහීනගෙධො පටිනිස්සට්ඨගෙධො වීතරාගො විගතරාගො චත්තරාගො වන්තරාගො මුත්තරාගො පහීනරාගො පටිනිස්සට්ඨරාගො නිච්ඡාතො නිබ්බුතො සීතීභූතො සුඛපටිසංවෙදී බ්රහ්මභූතෙන අත්තනා විහරතීති අනිට්ඨුරී අනනුගිද්ධො."
                    },
                    {
                        "type": "paragraph",
                        "text": "**අනෙජො සබ්බධි සමො**ති - ‘එජා ‘වුච්චති තණ්හා; යො රාගො -පෙ- අභිජ්ඣා ලොභො අකුසලමූලං; යස්සෙ’සා එජා තණ්හා පහීනා සමුච්ඡින්නා -පෙ- ඤාණග්ගිනා දඩ්ඪා, සො වුච්චති අනෙජො. එජාය පහීනත්තා අනෙජො. සො ලාභෙ’පි න ඉඤ්ජති, අලාභෙපි න ඉඤ්ජති යසෙපි න ඉඤ්ජති, අයසෙපි න ඉඤ්ජති, පසංසායපි න ඉඤ්ජති, නින්දායපි න ඉඤ්ජති, සුඛෙපි න ඉඤ්ජති, දුක්ඛෙපි න ඉඤ්ජති, න චලති, න වෙධති, නප්පවෙධති, න සම්පවෙධතීති - අනෙජො. **සබ්බධි** **සමො**ති සබ්බං වුච්චති ද්වාදසායතනානි: චක්ඛු චෙ ව{3} රූපා ච -පෙ- මනො චෙව ධම්මා ච. යතො අජ්ඣත්තිකබාහිරෙසු ආයතනෙසු ඡන්දරාගො පහීනො හොති උච්ඡින්නමූලො තාලාවත්ථුකතො ආයතිං අනුප්පාදධම්මො, සො වුච්චති සබ්බධි සමො. සො සබ්බත්ථ තාදී සබ්බත්ථ මජ්ඣත්තො සබ්බත්ථ උපෙක්ඛකොති - අනෙජො සබ්බධි සමො."
                    }
                ],
                "footnotes": [
                    {
                        "type": "footnote",
                        "text": "1. අනුද්ධරි - පු."
                    },
                    {
                        "type": "footnote",
                        "text": "2. අගධිතො - සීමු. II. මඡසං"
                    },
                    {
                        "type": "footnote",
                        "text": "3. චක්ඛුඤ්චෙව - සීමු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 622,
            "pali": {
                "entries": [
                    {
                        "type": "paragraph",
                        "text": "**තමානිසංසං පබ්රූමි පුච්ඡිතො අවිකම්පින**න්ති - අවිකම්පිනං පුග්ගලං පුට්ඨො පුච්ඡිතො යාචිතො අජ්ඣෙසිතො පසාදිතො ඉමෙ චත්තාරො ආනිසංසෙ පබ්රූමි: සො අනිට්ඨුරී අනනුගිද්ධො අනෙජො සබ්බධි සමොති බ්රූමි ආචික්ඛාමි -පෙ- පකාසෙමීති - තමානිසංසං පබ්රූමි පුච්ඡිතො අවිකම්පිනං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අනිට්ඨුරී අනනුගිද්ධො අනෙජො සබ්බධි සමො,\nතමානිසංසං පබ්රූමි පුච්ඡිතො අවිකම්පින”න්ති.",
                        "level": 1
                    },
                    {
                        "type": "heading",
                        "text": "15 - 19",
                        "level": 1
                    },
                    {
                        "type": "gatha",
                        "text": "අනෙජස්ස විජානතො නත්ථි කාචි නිසඞ්ඛිති,{1}\nවිරතො සො වියාරම්භා{2} ඛෙමං පස්සති සබ්බධි.",
                        "level": 1
                    },
                    {
                        "type": "paragraph",
                        "text": "**අනෙජස්ස** විජානතොති - ‘එජා’ වුච්චති තණ්හා; යො රාගො සාරාගො -පෙ- අභිජ්ඣා ලොභො අකුසලමූලං:{a} යස්සෙසා එජා තණ්හා පහීනා සමුච්ඡින්නා -පෙ- ඤාණග්ගිනා දඩ්ඪා; සො වුච්චති අනෙජො. එජාය පහීනත්තා අනෙජො. සො ලාභෙපි න ඉඤ්ජති. අලාභෙපි න ඉඤ්ජති. යසෙපි න ඉඤ්ජති. අයසෙපි න ඉඤ්ජති. පසංසායපි න ඉඤ්ජති. නින්දායපි න ඉඤ්ජති. සුඛෙපි න ඉඤ්ජති. දුක්ඛෙපි න ඉඤ්ජති. න චලති න වෙධති. න සම්පවෙධති. **අනෙජස්ස විජානතො**ති - විජානතො පටිවිජානතො පටිවිජ්ඣතො, ‘සබ්බෙ සඞ්ඛාරා දුක්ඛා’ති -පෙ- යං කිඤ්චි සමුදයධම්මං; සබ්බං තං නිරොධධම්මන්ති ජානතො ආජානතො විජානතො පටිවිජානතො පටිවිජ්ඣතොති - අනෙජස්ස විජානතො."
                    },
                    {
                        "type": "paragraph",
                        "text": "**නත්ථි කාචි නිසංඛිතී**ති - ‘නිසංඛිතියො’ වුච්චන්ති පුඤ්ඤාභිසඞ්ඛාරො අපුඤ්ඤාභිසඞ්ඛාරො ආනෙඤ්ජාභිසඞ්ඛාරො; යතො පුඤ්ඤාභිසඞ්ඛාරො ච අපුඤ්ඤාභිසඞ්ඛාරො ච ආනෙඤ්ජාභිසඞ්ඛාරො ච පහීනා හොන්ති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා, එත්තාවතා නිසංඛිතියො නත්ථි, න සන්ති, න සංවිජ්ජන්ති, නූපලබ්භන්ති; පහීනා සමුච්ඡින්නා වූපසන්තා පටිප්පස්සද්ධා අභබ්බුප්පත්තිකා ඤාණග්ගිනා දඩ්ඪාති නත්ථි කාචි නිසංඛිති."
                    }
                ],
                "footnotes": [
                    {
                        "type": "footnote",
                        "text": "1. විසංඛිති - සං. තිසංඛති - මඡසං"
                    },
                    {
                        "type": "footnote",
                        "text": "2. විරියාරම්භා - මඡසං"
                    },
                    {
                        "type": "footnote",
                        "text": "a. ධම්මසඞ්ගණි - නික්ඛෙපකණ්ඩ, ඛුද්දකවත්ථුවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 624,
            "pali": {
                "entries": [
                    {
                        "type": "paragraph",
                        "text": "**විරතො සො වියාරම්භා**ති - ‘වියාරම්භො’ වුච්චති පුඤ්ඤාභිසඞ්ඛාරො අපුඤ්ඤාභිසඞ්ඛාරො අනෙඤ්ජාභිසඞ්ඛාරො; යතො පුඤ්ඤාභිසඞ්ඛාරො ච අපුඤ්ඤාභිසඞ්ඛාරො ච අනෙඤ්ජාභිසඞ්ඛාරො ච පහීනා හොන්ති උච්ඡින්නාමූලා තාලාවත්ථුකතා අනභාවකතා ආයතිං අනුප්පාදධම්මා; එත්තාවතා ආරම්භා වියාරම්භා ආරතො අස්ස. විරතො පටිවිරතො නික්ඛන්තො නිස්සටො විප්පමුත්තො විසඤ්ඤුතො විමරියාදීකතෙන චෙතසා විහරතීති - විරතො සො වියාරම්භා."
                    },
                    {
                        "type": "paragraph",
                        "text": "**ඛෙමං පස්සති සබ්බධී**ති - රාගො භයකරො, දොසො භයකරො, මොහො භයකරො -පෙ- භයකරා කිලෙසා, භයකරස්ස රාගස්ස පහීනත්තා -පෙ- භයකරානං කිලෙසානං පහීනත්තා සබ්බත්ථ ඛෙමං පස්සති, සබ්බත්ථ අභයං පස්සති, සබ්බත්ථ අනීතිකතං පස්සති, සබ්බත්ථ අනුපද්දවං පස්සති, සබ්බත්ථ අනුපස්සග්ගතං{1} පස්සතීති - ඛෙමං පස්සති සබ්බධි."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අනෙජස්ස විජානතො නත්ථි කාචි නිසංඛිති,\nවිරතො සො වියාරම්භා ඛෙමං පස්සති සබ්බධී”ති.",
                        "level": 1
                    },
                    {
                        "type": "heading",
                        "text": "15 - 20",
                        "level": 1
                    },
                    {
                        "type": "gatha",
                        "text": "න සමෙසු න ඔමෙසු න උස්සෙසු වදතෙ{2} මුනි,\nසන්තො සො වීතමච්ඡෙරො නාදෙති න නිරස්සතී’ති (භගවා).",
                        "level": 1
                    },
                    {
                        "type": "paragraph",
                        "text": "**න සමෙසු න ඔමෙසු න උස්සෙසු වදතෙ මුනී**ති - ‘මොනං’ වුච්චති ඤාණං, යා පඤ්ඤා පජානනා -පෙ- සඞ්ගජාලමතිච්ච සො මුනීති. මුනි සෙය්යොහමස්මීති වා, සදිසොහමස්මීති වා, හීනොහමස්මීති වා න වදති, න කථෙති, න භණති, න දීපයති, න වොහරතීති - න සමෙසු න ඔමෙසු න උස්සෙසු වදතෙ මුනි."
                    },
                    {
                        "type": "paragraph",
                        "text": "**සන්තො සො වීතමච්ඡෙරො**ති - ‘සන්තො’ති රාගස්ස සන්තත්තා සමිතත්තා සන්තො, දොසස්ස - මොහස්ස -පෙ- සබ්බාකුසලාභිසඞ්ඛාරානං සන්තත්තා සමිතත්තා වූපසමිතත්තා විජ්ඣාතත්තා නිබ්බුතත්තා විගතත්තා පටිප්පස්සද්ධත්තා සන්තො උපසන්තො වූපසන්තො නිබ්බුතො පටිප්පස්සද්ධොති - සන්තො සො; **වීතමච්ඡෙරො**ති පඤ්ච මච්ඡරියානි: ආවාසමච්ඡරියං -පෙ- ගාහො, ඉදං වුච්චති මච්ඡරියං; යස්සෙතං මච්ඡරියං පහීනං සමුච්ඡින්නං -පෙ- ඤාණග්ගිනා දඩ්ඪං; සො වුච්චති වීතමච්ඡරො විගතමච්ඡරො චත්තමච්ඡරො වන්තමච්ඡරො මුත්තමච්ඡරො පහීනමච්ඡරො පටිනිස්සට්ඨමච්ඡරොති - සන්තො සො වීතමච්ඡෙරො."
                    }
                ],
                "footnotes": [
                    {
                        "type": "footnote",
                        "text": "1. මඤ්ජුස්සරො - ස්යා."
                    },
                    {
                        "type": "footnote",
                        "text": "2 පන - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 626,
            "pali": {
                "entries": [
                    {
                        "type": "paragraph",
                        "text": "**නාදෙති න නිරස්සතීති භගවා**ති - ‘නාදෙතී’ති රූපං නාදියති, න උපාදියති, න ගණ්හාති, න පරාමසති, නාභිනිවිසති. වෙදනං - සඤ්ඤං - සඞ්ඛාරෙ - විඤ්ඤාණං - ගතිං - උප්පත්තිං පටිසන්ධිං - භවං - සංසාරං - වට්ටං නාදියති, න උපාදියති, න ගණ්හාති, න පරාමසති, නාභිනිවිසතීති - නාදෙති; **න නිරස්සතී**ති රූපං න පජහති, න විනොදෙති, න බ්යන්තීකරොති, න අනභාවං ගමෙති. වෙදනං - සඤ්ඤං - සඞ්ඛාරෙ - විඤ්ඤාණං - ගතිං - උප්පත්තිං - පටිසන්ධිං - භවං - සංසාරං - වට්ටං න පජහති, න විනොදෙති න බ්යන්තීකරොති, අනභාවං ගමෙති; **භගවා**ති ගාරවාධිවචනං -පෙ- සච්ඡිකාපඤ්ඤත්ති යදිදං භගවාති - නාදෙති න නිරස්සතීති භගවා’ති."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“න සමෙසු න ඔමෙසු න උස්සෙසු වදතෙ මුනි,\nසන්තො සො වීතමච්ඡෙරො නාදෙති න නිරස්සතී’ති භගවා”ති.",
                        "level": 1
                    },
                    {
                        "type": "centered",
                        "text": "අත්තදණ්ඩසුත්තනිද්දෙසො සමත්තො පණ්ණරසමො.",
                        "level": 1
                    },
                    {
                        "type": "centered",
                        "text": "16.",
                        "level": 2
                    },
                    {
                        "type": "heading",
                        "text": "සාරිපුත්තසුත්තනිද්දෙසො.",
                        "level": 2
                    },
                    {
                        "type": "unindented",
                        "text": "අථ සාරිපුත්තසුත්තනිද්දෙසො වුච්චති:"
                    },
                    {
                        "type": "heading",
                        "text": "16 - 1",
                        "level": 1
                    },
                    {
                        "type": "gatha",
                        "text": "න මෙ දිට්ඨො ඉතො පුබ්බෙ\n(ඉච්චායස්මා **සාරිපුත්තො**)\nන සුතො උද කස්සචි,\nඑවං වග්ගුවදො සත්ථා\nතුසිතා ගණිමාගතො.",
                        "level": 2
                    },
                    {
                        "type": "paragraph",
                        "text": "**න මෙ දිට්ඨො ඉතො පුබ්බෙ**ති ඉතො පුබ්බෙ මෙ මයා න දිට්ඨපුබ්බො සො භගවා ඉමිනා චක්ඛුනා ඉමිනා අත්තභාවෙන; යදා භගවා තාවතිංසභවනෙ පාරිච්ඡත්තකමූලෙ පණ්ඩුකම්බලසිලායං වස්සං වුත්ථො දෙවගණපරිවුතො මජ්ඣෙ මණිමයෙන සොපානෙන **සඞ්කස්ස**නගරං ඔතිණ්ණො, ඉමං දස්සනං පුබ්බෙ න දිට්ඨොති ‘න මෙ දිට්ඨො ඉතො පුබ්බෙ’."
                    },
                    {
                        "type": "paragraph",
                        "text": "**ඉච්චායස්මා සාරිපුත්තො**ති - ‘ඉච්චා’ති පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතාමෙතං ‘ඉච්චා’ති. **ආයස්මා**ති පියවචනං ගරුවචනං සගාරවසප්පතිස්සවචනමෙතං ‘ආයස්මා’ති. **සාරිපුත්තො**ති තස්ස ථෙරස්ස නාමං සඞ්ඛා සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්ති බ්යඤ්ජනං අභිලාපොති - ඉච්චායස්මා සාරිපුත්තො."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 628,
            "pali": {
                "entries": [
                    {
                        "type": "paragraph",
                        "text": "**න සුතො උද කස්සචී**ති - ‘නා’ති පටික්ඛෙපො; **උදා**ති පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතාමෙතං උදාති; **කස්සචී**ති කස්සචි ඛත්තියස්ස වා බ්රාහ්මණස්ස වා වෙස්සස්ස වා සුද්දස්ස වා ගහට්ඨස්ස වා පබ්බජිතස්ස වා දෙවස්ස වා මනුස්සස්ස වාති - න සුතො උද කස්සචි."
                    },
                    {
                        "type": "paragraph",
                        "text": "**එවං වග්ගුවදො සත්ථා**ති - එවං වග්ගුවදො මධුරවදො පෙමනීයවදො හදයඞ්ගමවදො කරවීකරුතමඤ්ජුඝොසො.{1} අට්ඨඞ්ගසමන්නාගතො ඛො පන තස්ස භගවතො මුඛතො ඝොසො නිච්ඡරති: විස්සට්ඨො ච විඤ්ඤෙය්යො ච මඤ්ජු ච සවනීයො ව බින්දු ච අවිසාරී ච ගම්භීරො ච නින්නාදී ච යථාපරිසං ඛො පන සො භගවා සරෙන විඤ්ඤාපෙති. න අස්ස බහිද්ධා පරිසාය ඝොසො නිච්ඡරති. බ්රහ්මස්සරො ඛො පන සො භගවා කරවීකභාණීති එවං වග්ගුවදො. **සත්ථා**ති සත්ථා භගවා සත්ථවාහො; යථා සත්ථවාහො සත්තෙ කන්තාරං තාරෙති, දුභික්ඛකන්තාරං තාරෙති, නිරුදකකන්තාරං තාරෙති, උත්තාරෙති, නිත්තාරෙති, පතාරෙති, ඛෙමන්තභූමිං සම්පාපෙති, එවමෙවං භගවා සත්ථවාහො සත්තෙ කන්තාරං තාරෙති; ජාතිකන්තාරං තාරෙති, ජරාකන්තාරං තාරෙති, බ්යාධි -පෙ- මරණ - සොක - පරිදෙව - දුක්ඛ - දොමනස්සූපායාසකන්තාරං තාරෙති, රාගකන්තාරං තාරෙති, දොස - මොහ - මාන - දිට්ඨිගහනං - කිලෙසගහනං - දුච්චරිතගහනං තාරෙති, උත්තාරෙති, නිත්තාරෙති, පතාරෙති; ඛෙමන්තං අමතං නිබ්බානං සම්පාපෙතීති එවම්පි භගවා සත්ථවාහො. අථවා භගවා නෙතා විනෙතා අනුනෙතා පඤ්ඤාපෙතා නිජ්ඣාපෙතා පෙක්ඛෙතා පසාදෙතාති එවම්පි භගවා සත්ථවාහො. අථවා භගවා අනුප්පන්නස්ස මග්ගස්ස උප්පාදෙතා අසඤ්ජාතස්ස මග්ගස්ස සඤ්ජනෙතා අනක්ඛාතස්ස මග්ගස්ස අක්ඛාතා මග්ගඤ්ඤූ මග්ගවිදූ මග්ගකොවිදො; මග්ගානුගා ච පනස්ස{2} එතරහි සාවකා විහරන්ති පච්ඡා සමන්නාගතාති එවම්පි භගවා සත්ථවාහොති - එවං වග්ගුවදො සත්ථා."
                    }
                ],
                "footnotes": [
                    {
                        "type": "footnote",
                        "text": "1. මඤ්ජුස්සරො - ස්යා"
                    },
                    {
                        "type": "footnote",
                        "text": "2. පන - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 630,
            "pali": {
                "entries": [
                    {
                        "type": "paragraph",
                        "text": "**තුසිතා ගණිමාගතො**ති - භගවා තුසිතා කායා චවිත්වා සතො සම්පජානො මාතුකුච්ඡිං ඔක්කන්තොති එවම්පි තුසිතා ගණිමාගතො; අථවා දෙවා වුච්චන්ති තුසිතා; තෙ තුට්ඨා සන්තුට්ඨා අත්තමනා පමුදිතා පීතිසොමනස්සජාතා; දෙවලොකතො ගණිං ආගතොති එවම්පි තුසිතා ගණිමාගතො; අථ වා අරහන්තො වුච්චන්ති තුසිතා. තෙ තුට්ඨා සන්තුට්ඨා අත්තමනා පරිපුණ්ණසඞ්කප්පා. අරහන්තානං ගණිං ආගතොති එවම්පි තුසිතා ගණිමාගතො; ‘ගණී’ති ගණී භගවා; ගණාචරියොති ගණී; ගණස්ස සත්ථාති ගණී; ගණං පරිහරතීති ගණී; ගණං ඔවදතීති ගණී; ගණමනුසාසතීති ගණී; විසාරදො ගණං උපසඞ්කමතීති ගණී; ගණොස්ස{1} සුස්සූසති සොතං ඔදහති අඤ්ඤා චිත්තං උපට්ඨපෙතීති ගණී; ගණං අකුසලා උට්ඨාපෙත්වා කුසලෙ පතිට්ඨාපෙතීති ගණී; භික්ඛුගණස්ස ගණී. භික්ඛුනීගණස්ස ගණී, උපාසකගණස්ස ගණී, උපාසිකාගණස්ස ගණී, රාජගණස්ස ගණී, ඛත්තියගණස්ස - බ්රාහ්මණගණස්ස - වෙස්සගණස්ස - සුද්දගණස්ස - දෙවගණස්ස - බ්රහ්මගණස්ස{2} ගණී, සඞ්ඝී, ගණී, ගණාචරියො; **ආගතො**ති ආගතො උපාගතො සමූපාගතො සම්පත්තො{3} සඞ්කස්සනගරන්ති - තුසිතා ගණිමාගතො."
                    },
                    {
                        "type": "unindented",
                        "text": "තෙනාහ ථෙරො සාරිපුත්තො:"
                    },
                    {
                        "type": "gatha",
                        "text": "“න මෙ දුට්ඨො ඉතො පුබ්බෙ\n(ඉච්චායස්මා සාරිපුත්තො)\nන සුතො උද කස්සචි,\nඑවං වග්ගුවදො සත්ථා\nතුසිතා ගණිමාගතො”ති.",
                        "level": 2
                    },
                    {
                        "type": "heading",
                        "text": "16 - 2",
                        "level": 1
                    },
                    {
                        "type": "gatha",
                        "text": "සදෙවකස්ස ලොකස්ස\nයථා දිස්සති චක්ඛුමා,\nසබ්බං තමං විනොදෙත්වා\nඑකොව රතිමජ්ඣගා.",
                        "level": 2
                    },
                    {
                        "type": "paragraph",
                        "text": "**සදෙවකස්ස ලොකස්සා**ති - සදෙවකස්ස ලොකස්ස සමාරකස්ස සබ්රහ්මකස්ස සස්සමණබ්රාහ්මණියා පජාය සදෙවමනුස්සායාති - සදෙවකස්ස ලොකස්ස."
                    },
                    {
                        "type": "paragraph",
                        "text": "**යථා දිස්සති චක්ඛුමා**ති - යථා භගවන්තං තාවතිංසභවනෙ පාරිච්ඡත්තකමූලෙ පාණ්ඩුකම්බලසිලායං නිසින්නං ධම්මං දෙසෙන්තං දෙවතා පස්සන්ති; තථා මනුස්සා පස්සන්ති; යථා මනුස්සා පස්සන්ති, තථා දෙවතා පස්සන්ති; යථා දෙවානං දිස්සති, තථා මනුස්සානං දිස්සති; යථා මනුස්සානං දිස්සති, තථා දෙවානං දිස්සතීති එවම්පි යථා දිස්සති චක්ඛුමා. යථා වා පනෙ’කෙ භොන්තො සමණබ්රාහ්මණා අදන්තා දන්තවණ්ණෙන දිස්සන්ති, අසන්තා සන්තවණ්ණෙන දිස්සන්ති, අනුපසන්තා උපසන්තවණ්ණෙන දිස්සන්ති, අනිබ්බුතා නිබ්බුතවණ්ණෙන දිස්සන්ති."
                    }
                ],
                "footnotes": [
                    {
                        "type": "footnote",
                        "text": "1. ගණස්ස - ස."
                    },
                    {
                        "type": "footnote",
                        "text": "2. බ්රාහ්මණගණස්ස - සීමු. II."
                    },
                    {
                        "type": "footnote",
                        "text": "3. සමුපපන්නො සීමු. - මඡසං"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 632,
            "pali": {
                "entries": [
                    {
                        "type": "gatha",
                        "text": "1. “පතිරූපකො මත්තිකාකුණ්ඩලොව\nලොහඩ්ඪමාසොව සුවණ්ණඡන්නො,\nචරන්ති ලොකෙ පරිවාරඡන්නා\nඅන්තො අසුද්ධා බහි සොභමානා”ති{a}.",
                        "level": 1
                    },
                    {
                        "type": "paragraph",
                        "text": "න භගවා එවං දිස්සති. භගවා භූතෙන තච්ඡෙන තථෙන යාථාවෙන අවිපරීතෙන සභාවෙන දන්තො දන්තවණ්ණෙන දිස්සති, සන්තො සන්තවණ්ණෙන දිස්සති, උපසන්තො උපසන්තවණ්ණෙන දිස්සති, නිබ්බුතො නිබ්බුතවණ්ණෙන දිස්සති; අකප්පිතඉරියාපථා ච බුද්ධා භගවන්තො පණිධිසම්පණ්ණාති එවම්පි - යථා දිස්සති චක්ඛුමා. අථවා භගවා විසුද්ධසද්දො ගතකිත්තිසද්දසිලොකො නාගභවනෙ ච සුපණ්ණභවනෙ චෙ යක්ඛභවනෙ ච අසුරභවනෙ ච ගන්ධබ්බභවනෙ ච මහාරාජභවනෙ ච ඉන්දභවනෙ ච බ්රහ්මභවනෙ ච දෙවභවනෙ ව එදිසො ච තාදිසො ච තතො ච භිය්යොති එවම්පි - යථා දිස්සති චක්ඛුමා. අථවා භගවා දසහි බලෙහි සමන්නාගතො චතූහි වෙසාරජ්ජෙහි චතූහි පටිසම්භිදාහි ඡහි අභිඤ්ඤාහි ඡහි බුද්ධධම්මෙහි තෙජෙන ච බලෙන ච ගුණෙන ච විරියෙන ච පඤ්ඤාය ච දිස්සති ඤායති පඤ්ඤායති."
                    },
                    {
                        "type": "gatha",
                        "text": "2. “දූරෙ සන්තො පකාසෙන්ති හිමවන්තොව පබ්බතො,\nඅසන්තෙත්ථ න දිස්සන්ති රත්ති ඛිත්තා යථා සරා”{b}",
                        "level": 1
                    },
                    {
                        "type": "paragraph",
                        "text": "එවම්පි යථා දිස්සති චක්ඛුමා. **චක්ඛු**මාති භගවා පඤ්චහි චක්ඛූහි චක්ඛුමා: මංසචක්ඛුනාපි චක්ඛුමා, දිබ්බචක්ඛුනාපි චක්ඛුමා, පඤ්ඤාචක්ඛුනාපි චක්ඛුමා, බුද්ධචක්ඛුනාපි චක්ඛුමා, සමන්තචක්ඛුනාපි චක්ඛුමා."
                    },
                    {
                        "type": "paragraph",
                        "text": "කථං භගවා මංසචක්ඛුනාපි චක්ඛුමා? මංසචක්ඛුම්හි භගවතො පඤ්ච වණ්ණා සංවිජ්ජන්ති: නීලො ච වණ්ණො පීතකො ච වණ්ණො ලොහිතකො ච වණ්ණො කණ්හො ච වණ්ණො ඔදාතො ච වණ්ණො. අක්ඛිලොමානි ච භගවතො - යත්ථ ච අක්ඛිලොමානි පතිට්ඨිතානි තං නීලං හොති සුනීලං පාසාදිකං දස්සනෙය්යං උම්මාපුප්ඵසමානං. තස්ස පරතො පීතකං හොති සුපීතකං සුවණ්ණවණ්ණං පාසාදිකං දස්සනෙය්යං කණිකාරපුප්ඵසමානං. උභතො අක්ඛිකූටානි භගවතො ලොහිතකානි හොන්ති සුලොහිතකානි, පාසාදිකානි දස්සනෙය්යානි ඉන්දගොපකසමානානි. මජ්ඣෙ කණ්හං හොති සුකණ්හං අලූඛං සිනිද්ධං{1} පාසාදිකං දස්සනෙය්යං අද්දාරිට්ඨකසමානං.{2} තස්ස පරතො ඔදාතං හොති සුඔදාතං සෙතං පණ්ඩරං පාසාදිකං දස්සනෙය්යං ඔසධීතාරකාසමානං. තෙන භගවා පාකතිකෙන මංසචක්ඛුනා අත්තභාවපරියාපන්නෙන පුරිමසුචරිතකම්මාභිනිබ්බත්තෙන සමන්තා යොජනං පස්සති දිවා චෙව රත්තිඤ්ච."
                    }
                ],
                "footnotes": [
                    {
                        "type": "footnote",
                        "text": "a. කොසලසංයුත්ත - දුතියවග්ග."
                    },
                    {
                        "type": "footnote",
                        "text": "b. ධම්මපද - පකිණ්ණකවග්ග."
                    },
                    {
                        "type": "footnote",
                        "text": "1. සුද්ධං - මඡසං. සීමු. II."
                    },
                    {
                        "type": "footnote",
                        "text": "2. භද්දාරිට්ඨකසමානං - ස."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 634,
            "pali": {
                "entries": [
                    {
                        "type": "paragraph",
                        "text": "යදා හි චතුරඞ්ගසමන්නාගතො අන්ධකාරො හොති: සුරියො ච අත්ථඞ්ගතො හොති, කාළපක්ඛො ච උපොසථො හොති, තිබ්බො ච වනසණ්ඩො හොති, මහා ච කාළමෙඝො අබ්භුට්ඨිතො හොති, එවරූපෙපි චතුරඞ්ගසමන්නාගතෙ අන්ධකාරෙ සමන්තා යොජනං පස්සති. නත්ථි සො කුඩ්ඩො වා කවාටං වා පාකාරො වා පබ්බතො වා ගච්ඡො වා ලතා වා ආවරණං රූපානං දස්සනාය, එකඤ්චෙ තිලඵලං නිමිත්තං කත්වා තිලවාහෙ පක්ඛිපෙය්ය, තඤ්ඤෙව තිලඵලං උද්ධරෙය්ය. එවං පරිසුද්ධං භගවතො පාකතිකං මංසචක්ඛු. එවං භගවා මංසචක්ඛුනාපි චක්ඛුමා."
                    },
                    {
                        "type": "paragraph",
                        "text": "කථං භගවා දිබ්බෙන චක්ඛුනාපි{2} චක්ඛුමා? භගවා දිබ්බෙන චක්ඛුනා විසුද්ධෙන අතික්කන්තමානුසකෙන සතෙ පස්සති චවමානෙ උප්පජ්ජමානෙ හීනෙ පණීතෙ සුවණ්ණෙ දුබ්බණ්ණෙ සුගතෙ දුග්ගතෙ යථාකම්මූපගෙ සත්තෙ පජානාති: ඉමෙ වත භොන්තො සත්තා කායදුච්චරිතෙන සමන්නාගතා, වචීදුච්චරිතෙන සමන්නාගතා, මනොදුච්චරිතෙන සමන්නාගතා අරියානං උපවාදකා, මිච්ඡාදිට්ඨිකා, මිච්ඡාදිට්ඨිකම්මසමාදානා; තෙ කායස්ස භෙදා පරම්මරණා අපායං දුග්ගතිං විනිපාතං නිරයං උපපන්නා. ඉමෙ වා පන භොන්තො සත්තා කායසුචරිතෙන සමන්නාගතා, වචීසුචරිතෙන සමන්නාගතා, මනොසුචරිතෙන සමන්නාගතා, අරියානං අනුපවාදකා, සම්මාදිට්ඨිකා, සම්මාදිට්ඨිකම්මසමාදානා; තෙ කායස්ස භෙදා පරම්මරණා සුගතිං සග්ගං ලොකං උපපන්නා’ති. ඉති දිබ්බෙන චක්ඛුනා විසුද්ධෙන අතික්කන්තමානුසකෙන සත්තෙ පස්සති චවමානෙ උප්පජ්ජමානෙ හීනෙ පණීතෙ සුවණ්ණෙ දුබ්බණ්ණෙ සුගතෙ දුග්ගතෙ, යථාකම්මූපගෙ සත්තෙ පජානාති. ආකඞ්ඛමානො ච භගවා එකම්පි ලොකධාතුං පස්සෙය්ය, ද්වෙපි ලොකධාතුයො පස්සෙය්ය, තිස්සොපි ලොකධාතුයො පස්සෙය්ය, චතස්සොපි ලොකධාතුයො පස්සෙය්ය, පඤ්චපි ලොකධාතුයො පස්සෙය්ය, දසපි ලොකධාතුයො පස්සෙය්ය, වීසතිම්පි ලොකධාතුයො පස්සෙය්ය, තිංසම්පි ලොකධාතුයො පස්සෙය්ය, චත්තාළීසම්පි ලොකධාතුයො පස්සෙය්ය, පඤ්ඤාසම්පි ලොකධාතුයො පස්සෙය්ය, සහස්සිම්පි චූලනිකං ලොකධාතුං පස්සෙය්ය, ද්විසහස්සිම්පි මජ්ඣිමිකං ලොකධාතුං පස්සෙය්ය, තිසහස්සිම්පි මහාසහස්සිං ලොකධාතුං පස්සෙය්ය. යාවතකං පන ආකඞ්ඛෙය්ය, තාවතකං පස්සෙය්ය. එවං පරිසුද්ධං භගවතො දිබ්බචක්ඛු. එවං භගවා දිබ්බෙන චක්ඛුනාපි චක්ඛුමා."
                    },
                    {
                        "type": "paragraph",
                        "text": "කථං භගවා පඤ්ඤාචක්ඛුනාපි චක්ඛුමා? භගවා මහාපඤ්ඤො පුථුපඤ්ඤො හාසුපඤ්ඤො ජවනපඤ්ඤො තික්ඛපඤ්ඤො නිබ්බෙධිකපඤ්ඤො පඤ්ඤාපභෙදකුසලො පභින්නඤාණො අධිගතපටිසම්භිදො චතුවෙසාරජ්ජප්පත්තො දසබලධාරී පුරිසාසභො පුරිසසීහො පුරිසනාගො පුරිසාජඤ්ඤො පුරිසධොරය්හො අනන්තඤාණො අනන්තතෙජො"
                    }
                ],
                "footnotes": [
                    {
                        "type": "footnote",
                        "text": "1. යදාපි - මඡසං, සීමු. II."
                    },
                    {
                        "type": "footnote",
                        "text": "2. චක්ඛුනා - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 636,
            "pali": {
                "entries": [
                    {
                        "type": "paragraph",
                        "text": "අනන්තයසො අඩ්ඪො මහද්ධනො ධනවා නෙතා විනෙතා අනුනෙතා පඤ්ඤාපෙතා නිජ්ඣාපෙතා පෙක්ඛෙතා පසාදෙතා. සො හි භගවා අනුප්පන්නස්ස මග්ගස්ස උප්පාදෙතා, අසඤ්ජාතස්ස මග්ගස්ස සඤ්ජනෙතා, අනක්ඛාතස්ස මග්ගස්ස අක්ඛාතා, මග්ගඤ්ඤූ මග්ගවිදූ මග්ගකොවිදො. මග්ගානුගා ච පන එතරහි සාවකා විහරන්ති පච්ඡා සමන්නාගතා. සො හි භගවා ජානං ජානාති, පස්සං පස්සති, චක්ඛුභූතො ඤාණභූතො ධම්මභූතො{1} බ්රහ්මභූතො, වත්තා පවත්තා අත්ථස්ස නින්නෙතා අමතස්ස දාතා ධම්මස්සාමී තථාගතො."
                    },
                    {
                        "type": "paragraph",
                        "text": "නත්ථි තස්ස භගවතො අඤ්ඤාතං අදිට්ඨං අවිදිතං අසච්ඡිකතං අඵස්සිතං පඤ්ඤාය. අතීතං අනාගතං පච්චුප්පන්නං උපාදාය සබ්බෙ ධම්මා සබ්බාකාරෙන බුද්ධස්ස භගවතො ඤාණමුඛෙ ආපාථං ආගච්ඡන්ති, යං කිඤ්චි ඤෙය්යං නාම අත්ථි ජානිතබ්බං අත්තත්ථො වා පරත්ථො වා උභයත්ථො වා දිට්ඨධම්මිකො වා අත්ථො සම්පරායිකො වා අත්ථො උත්තානො වා අත්ථො ගම්භීරො වා අත්ථො ගුළ්හො වා අත්ථො පටිච්ඡන්නො වා අත්ථො නෙය්යො වා අත්ථො නීතො වා අත්ථො අනවජ්ජො වා අත්ථො නික්කිලෙසො වා අත්ථො වොදානො වා අත්ථො පරමත්ථො වා අත්ථො, සබ්බං තං අන්තො බුද්ධඤාණෙ පරිවත්තති. සබ්බං කායකම්මං බුද්ධස්ස භගවතො ඤාණානුපරිවත්ති, සබ්බං වචීකම්මං - සබ්බං මනොකම්මං බුද්ධස්ස භගවතො ඤාණානුපරිවත්ති. අතීතෙ බුද්ධස්ස භගවතො අප්පටිහතං ඤාණං, අනාගතෙ අප්පටිහතං ඤාණං, පච්චුප්පන්නෙ අප්පටිහතං ඤාණං. යාවතකං ඤෙය්යං තාවතකං ඤාණං. යාවතකං ඤාණං තාවතකං ඤෙය්යං ඤෙය්යපරියන්තිකං ඤාණං, ඤාණපරියන්තිකං ඤෙය්යං. ඤෙය්යං අතික්කමිත්වා ඤාණං නප්පවත්තති. ඤාණං අතික්කමිත්වා ඤෙය්යපථො නත්ථි. අඤ්ඤමඤ්ඤපරියන්තට්ඨායිනො තෙ ධම්මා. යථා ද්වින්නං සමුග්ගපටලානං සම්මා ඵුස්සිතානං හෙට්ඨිමං සමුග්ගපටලං උපරිමං නාතිවත්තති, උපරිමං සමුග්ගපටලං හෙට්ඨිමං නාතිවත්තති, අඤ්ඤමඤ්ඤපරියන්තට්ඨායිනො හොන්ති; එවමෙවං බුද්ධස්ස භගවතො ඤෙය්යඤ්ච ඤාණඤ්ච අඤ්ඤමඤ්ඤපරියන්තට්ඨායිනො: යාවතකං ඤෙය්යං තාවතකං ඤාණං, යාවතකං ඤාණං තාවතකං ඤෙය්යං. ඤෙය්යපරියන්තිකං ඤාණං, ඤාණපරියන්තිකං ඤෙය්යං. ඤෙය්යං අතික්කමිත්වා ඤාණං නප්පවත්තති, ඤාණං අතික්කමිත්වා ඤෙය්යපථො නත්ථි. අඤ්ඤමඤ්ඤපරියන්තට්ඨායිනො තෙ ධම්මා."
                    },
                    {
                        "type": "paragraph",
                        "text": "සබ්බධම්මෙසු බුද්ධස්ස භගවතො ඤාණං පවත්තති. සබ්බෙ ධම්මා බුද්ධස්ස භගවතො ආවජ්ජනපටිබද්ධා, ආකඞ්ඛාපටිබද්ධා, මනසිකාරපටිබද්ධා, චිත්තුප්පාදපටිබද්ධා."
                    }
                ],
                "footnotes": [
                    {
                        "type": "footnote",
                        "text": "1. මග්ගභූතො - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 638,
            "pali": {
                "entries": [
                    {
                        "type": "paragraph",
                        "text": "සබ්බසත්තෙසු බුද්ධස්ස භගවතො ඤාණං පවත්තති. සබ්බෙ සං සත්තානං භගවා ආසයං ජානාති අනුසයං ජානාති, චරිතං ජානාති. අධිමුත්තිං ජානාති. අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දුවිඤ්ඤාපයෙ භබ්බාභබ්බෙ සත්තෙ ජානාති. සදෙවකො ලොකො සමාරකො සබ්රහ්මකො සස්සමණබ්රාහ්මණී පජා සදෙවමනුස්සා අන්තො බුද්ධඤාණෙ පරිවත්තති. යථා යෙ කෙචි මච්ඡකච්ඡපා අන්තමසො තිමිතිමිඞ්ගලං උපාදාය අන්තො මහාසමුද්දෙ පරිවත්තන්ති, එවමෙව සදෙවකො ලොකො සමාරකො සබ්රහ්මකො සස්සමණබ්රාහ්මණී පජා සදෙවමනුස්සා අන්තොබුද්ධඤාණෙ පරිවත්තති. යථා යෙ කෙචි පක්ඛී අන්තමසො ගරුළං වෙනතෙය්යං උපාදාය ආකාසස්ස පදෙසෙ පරිවත්තන්ති, එවමෙව යෙපි තෙ සාරිපුත්තසමා පඤ්ඤාය. තෙපි බුද්ධඤාණස්ස පදෙසෙ පරිවත්තන්ති බුද්ධඤ්ඤාණං දෙවමනුස්සානං පඤ්ඤං ඵරිත්වා අභිභවිත්වා තිට්ඨති. යෙපි තෙ ඛත්තීයපණ්ඩිතා බ්රාහ්මණපණ්ඩිතා ගහපතිපණ්ඩිතා. සමණපණ්ඩිතා නිපුණා කතපරප්පවාදා වාලවෙධිරූපා වොභින්දන්තා මඤ්ඤෙ චරන්ති පඤ්ඤාගතෙන දිට්ඨිගතානි, තෙ පඤ්හෙ අභිසඞ්ඛරිත්වා අභිසඞ්ඛරිත්වා තථාගතං උපසඞ්කමිත්වා පුච්ඡන්ති: ගූළ්හානි ච පටිච්ඡන්නානි ච. කථිතා විස්සජ්ජිතාව තෙ පඤ්හා භගවතා හොන්ති නිද්දිට්ඨකාරණා. උපක්ඛිත්තකාව තෙ භගවතො සම්පජ්ජන්ති. අථ ඛො භගවා’ව තත්ථ අතිරොචති යදිදං පඤ්ඤායාති. එවං භගවා පඤ්ඤාචක්ඛුනාපි චක්ඛුමා."
                    },
                    {
                        "type": "paragraph",
                        "text": "කථං භගවා බුද්ධචක්ඛුනාපි චක්ඛුමා? භගවා බුද්ධචක්ඛුනා ලොකං ඔලොකෙන්තො අද්දස සත්තෙ අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දුවිඤ්ඤාපයෙ අප්පෙකච්චෙ පරලොකවජ්ජභයදස්සාවිනො විහරන්තෙ, අප්පෙකච්චෙ න පරලොකවජ්ජභයදස්සාවිනො විහරන්තෙ. සෙය්යථාපි නාම උප්පලිනියං වා පදුමිනියං වා පුණ්ඩරීකිනියං වා අප්පෙකච්චෙ උප්පලානි වා පදුමානි වා පුණ්ඩරීකානි වා උදකෙ ජාතානි උදකෙ සංවද්ධානි උදකානුග්ගතානි අන්තො නිමුග්ගපොසීනි, අප්පෙකච්චානි උප්පලානි වා පදුමානි වා පුණ්ඩරීකානි වා උදකෙ ජාතානි උදකෙ සංවද්ධානි සමොදකං ඨිතානි, අප්පෙකච්චානි උප්පලානි වා පදුමානි වා පුණ්ඩරීකානි වා උදකෙ ජාතානි උදකෙ සංවද්ධානි උදකා අච්චුග්ගම්ම තිට්ඨන්ති අනුපලිත්තානි උදකෙන, එවමෙවං භගවා බුද්ධචක්ඛුනා ලොකං ඔලොකෙන්තො අද්දස සත්තෙ අප්පරජක්ඛෙ මහාරජක්ඛෙ තික්ඛින්ද්රියෙ මුදින්ද්රියෙ ස්වාකාරෙ ද්වාකාරෙ සුවිඤ්ඤාපයෙ දුවිඤ්ඤාපයෙ අප්පෙකච්චෙ පරලොකවජ්ජභයදස්සාවිනො විහරන්තෙ, අප්පෙකච්චෙ න පරලොකවජ්ජභයදස්සාවිනො විහරන්තෙ."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 640,
            "pali": {
                "entries": [
                    {
                        "type": "paragraph",
                        "text": "ජානාති භගවා අයං පුග්ගලො රාගචරිතො, අයං දොසචරිතො, අයං මොහචරිතො අයං විතක්කචරිතො, අයං සද්ධාචරිතො, අයං ඤාණචරිතො’ති. රාගචරිතස්ස භගවා පුග්ගලස්ස අසුභකථං කථෙති. දොසචරිතස්ස භගවා පුග්ගලස්ස මෙත්තාභාවනං ආචික්ඛති. මොහචරිතං භගවා පුග්ගලං{1} උද්දෙසෙ පරිපුච්ඡාය කාලෙන ධම්මසවනෙ කාලෙන ධම්මසාකච්ඡාය ගරුසංවාසෙ{2} නිවෙසෙති. විතක්කචරිතස්ස භගවා පුග්ගලස්ස ආනාපානසතිං ආචික්ඛති. සද්ධාචරිතස්ස භගවා පුග්ගලස්ස පසාදනීයං නිමිත්තං ආචික්ඛති: බුද්ධසුබොධිං ධම්මසුධම්මතං සඞ්ඝසුප්පටිපත්තිං සීලානි ච අත්තනො. ඤාණචරිතස්ස භගවා පුග්ගලස්ස විපස්සනා නිමිත්තං ආචික්ඛති: අනිච්චාකාරං දුක්ඛාකාරං අනත්තාකාරං."
                    },
                    {
                        "type": "gatha",
                        "text": "3. “සෙලෙ යථා පබ්බතමුද්ධනිට්ඨිතො\nයථාපි පස්සෙ ජනතං සමන්තතො.\nතථූපමං ධම්මමයං සුමෙධ\nපාසාදමාරුය්හ සමන්තචක්ඛු.\nසොකාවතිණ්ණං ජනතමපෙතසොකො,\nඅවෙක්ඛස්සු ජාතිජරාභිභූත”න්ති{a}",
                        "level": 2
                    },
                    {
                        "type": "unindented",
                        "text": "එවං භගවා බුද්ධචක්ඛුනාපි චක්ඛුමා."
                    },
                    {
                        "type": "paragraph",
                        "text": "කථං භගවා සමන්තචක්ඛුනාපි චක්ඛුමා? ‘සමන්තචක්ඛු’ වුච්චති සබ්බඤ්ඤුතඤාණං. භගවා සබ්බඤ්ඤුතඤාණෙන උපෙතො සමුපෙතො උපගතො{3} සමුපගතො{4} උපපන්නො සම්පන්නො{5} සමන්නාගතො."
                    },
                    {
                        "type": "gatha",
                        "text": "4. “න තස්ස අද්දිට්ඨමිධත්ථි කිඤ්චි\nඅථො අවිඤ්ඤාතමජානිතබ්බං,\nසබ්බං අභිඤ්ඤාසි යදත්ථි ඤෙය්යං{6}\nතථාගතො තෙන සමන්තචක්ඛූ”ති{b}",
                        "level": 2
                    },
                    {
                        "type": "unindented",
                        "text": "එවං භගවා සමන්තචක්ඛුනාපි චක්ඛුමාති - යථා දිස්සති චක්ඛුමා."
                    },
                    {
                        "type": "paragraph",
                        "text": "**සබ්බං තමං විනොදෙත්වා**ති - සබ්බං රාගතමං දොසතමං මොහතමං දිට්ඨිතමං කිලෙසතමං දුච්චරිතතමං අන්ධකරණං අචක්ඛුකරණං අඤ්ඤාණකරණං පඤ්ඤානිරොධිකං විඝාතපක්ඛිකං අනිබ්බානසංවත්තනිකං නුදිත්වා පනුදිත්වා ජහිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වාති සබ්බං තමං විනොදෙත්වා."
                    },
                    {
                        "type": "paragraph",
                        "text": "**එකොව රතිමජ්ඣගා**ති - එකො භගවා: පබ්බජ්ජාසඞ්ඛාතෙන එකො, අදුතියට්ඨෙන එකො, තණ්හාය පහානට්ඨෙන එකො, එකන්තවීතරාගොති එකො, එකන්තවීතදොසොති එකො, එකන්තවීතමොහොති එකො, එකන්තනික්කිලෙසොති එකො, එකායනමග්ගං ගතොති එකො, අනුත්තරං සම්මාසම්බොධිං අභිසම්බුද්ධො’ති එකො."
                    }
                ],
                "footnotes": [
                    {
                        "type": "footnote",
                        "text": "1. මොහචරිතස්ස භගවා පුග්ගලස්ස - මඡසං."
                    },
                    {
                        "type": "footnote",
                        "text": "2. ගරු සංවෙසෙ - සීමු. II."
                    },
                    {
                        "type": "footnote",
                        "text": "3. උපාගතො - සීමු. II."
                    },
                    {
                        "type": "footnote",
                        "text": "4. සමුපාගතො - සීමු. II."
                    },
                    {
                        "type": "footnote",
                        "text": "5. සමුපපන්නො - මඡසං."
                    },
                    {
                        "type": "footnote",
                        "text": "6. නෙය්යං - සීමු. II."
                    },
                    {
                        "type": "footnote",
                        "text": "a. දීඝනිකාය - මහාපදානසුත්ත, මජ්ඣිමනිකාය - අරියපරියෙසනසුත්ත, බොධිරාජකුමාරසුත්ත, බ්රහ්මසංයුත්ත, පඨමවග්ග, ඉතිවුත්තක - දුතියවග්ග."
                    },
                    {
                        "type": "footnote",
                        "text": "b. පටිසම්භිදාමග්ග - ඤණකථා, ඉන්ද්රියකථා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 642,
            "pali": {
                "entries": [
                    {
                        "type": "paragraph",
                        "text": "කථං භගවා පබ්බජ්ජාසඞ්ඛාතෙන එකො? භගවා දහරොව සමානො සුසුකාළකෙසො භද්රෙන යොබ්බනෙන සමන්නාගතො පඨමෙන වයසා අකාමකානං මාතාපිතුන්නං{1} අස්සුමුඛානං රුදන්තානං විලපන්තානං ඤාතිසඞ්ඝං පහාය සබ්බං ඝරාවාසපළිබොධං ඡින්දිත්වා පුත්තදාරපළිබොධං ඡින්දිත්වා ඤාතිපළිබොධං ඡින්දිත්වා සන්නිධිපළිබොධං ඡින්දිත්වා කෙසමස්සුං ඔහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජිත්වා අකිඤ්චනභාවං උපගන්ත්වා එකො චරති විහරති ඉරීයති වත්තති පාලෙති යපෙති යාපෙති. එවං භගවා පබ්බජ්ජාසඞ්ඛාතෙන එකො."
                    },
                    {
                        "type": "paragraph",
                        "text": "කථං භගවා අදුතියට්ඨෙන එකො? සො එවං පබ්බජිතො සමානො එකො අරඤ්ඤෙ වනපත්ථානි පන්තානි සෙනාසනානි පටිසෙවති අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානි. සො එකො චරති, එකො ගච්ඡති, එකො තිට්ඨති, එකො සෙය්යං කප්පෙති, එකො ගාමං පිණ්ඩාය පවිසති, එකො පටික්කමති, එකො රහො නිසීදති, එකො චඞ්කමං අධිට්ඨාති, එකො චරති, විහරති ඉරීයති වත්තති පාලෙති යපෙති යාපෙති. එවං භගවා අදුතියට්ඨෙන එකො."
                    },
                    {
                        "type": "paragraph",
                        "text": "කථං භගවා තණ්හාය පහානට්ඨෙන එකො? සො එවං එකො අදුතියො අප්පමත්තො ආතාපී පහීනත්තො විහරන්තො නජ්ජානෙරඤ්ජරාය තීරෙ බොධිරුක්ඛමූලෙ මහාපධානං පදහන්තො මාරං සසෙනං කණ්හං නමුචිං පමත්තබන්ධුං විධමිත්වා තණ්හාජාලිනිං විසත්තීකං පජහි, විනොදෙසි, බ්යන්තීඅකාසි, අනභාවං ගමෙසීති."
                    },
                    {
                        "type": "gatha",
                        "text": "5. “තණ්හාදුතියො පුරිසො දීඝමද්ධානසංසරං,\nඉත්ථභාවඤ්ඤථාභාවං සංසාරං{2} නාතිවත්තති.",
                        "level": 1
                    },
                    {
                        "type": "gatha",
                        "text": "6. එවමාදීනවං{3} ඤත්වා තණ්හා{4} දුක්ඛස්ස සම්භවං,\nවීතතණ්හො අනාදානො සතො භික්ඛු පරිබ්බජෙ”ති{a}",
                        "level": 1
                    },
                    {
                        "type": "unindented",
                        "text": "එවං භගවා තණ්හාය පහානට්ඨෙන එකො."
                    },
                    {
                        "type": "paragraph",
                        "text": "කථං භගවා එකන්තවීතරාගොති එකො? රාගස්ස පහීනත්තා එකන්තවීතරාගොති එකො, දොසස්ස පහීනත්තා එකන්තවීතදොසොති එකො, මොහස්ස පහීනත්තා එකන්තවීතමොහොති එකො, කිලෙසානං පහීනත්තා එකන්තනික්කිලෙසොති එකො."
                    },
                    {
                        "type": "paragraph",
                        "text": "කථං භගවා එකායනමග්ගං ගතොති එකො? එකායනමග්ගො වුච්චති චත්තාරො සතිපට්ඨානා, චත්තාරො සම්මප්පධානා, චත්තාරො ඉද්ධිපාදා, පඤ්චින්ද්රියානි, පඤ්ච බලානි, සත්ත බොජ්ඣඞ්ගා, අරියො අට්ඨඞ්ගිකො මග්ගො."
                    }
                ],
                "footnotes": [
                    {
                        "type": "footnote",
                        "text": "1. මාතාපිතූනං - මඡසං PTS."
                    },
                    {
                        "type": "footnote",
                        "text": "2. සංසරං - සීමු. II."
                    },
                    {
                        "type": "footnote",
                        "text": "3. එතමාදීනවං - සීමු. II. PTS. මඡසං."
                    },
                    {
                        "type": "footnote",
                        "text": "4. තණ්හං - සීමු PTS. මඡසං."
                    },
                    {
                        "type": "footnote",
                        "text": "a. චතුක්කඞ්ගුත්තර - භණ්ඩගාමවග්ග, සුත්තනිපාත - ද්වයතානුපස්සනාසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 644,
            "pali": {
                "entries": [
                    {
                        "type": "gatha",
                        "text": "7. “එකායනං ජාතිඛයන්තදස්සී\nමග්ගං පජානාති හිතානුකම්පී,\nවතෙන මග්ගෙන තරිංසු පුබ්බෙ\nතරිස්සන්ති යෙ ච තරන්ති ඔඝ”න්ති{a}",
                        "level": 2
                    },
                    {
                        "type": "unindented",
                        "text": "එවං භගවා එකායනමග්ගං ගතො’ති එකො."
                    },
                    {
                        "type": "paragraph",
                        "text": "කථං භගවා එකො අනුත්තරං සම්මාසම්බොධිං අභිසම්බුද්ධො’ති එකො? ‘බොධි’ වුච්චති චතුසු මග්ගෙසු ඤාණං - පඤ්ඤින්ද්රියං පඤ්ඤාබලං ධම්මවිචයසම්බොජ්ඣඞ්ගො වීමංසා විපස්සනා සම්මාදිට්ඨි. භගවා තෙන බොධිඤාණෙන සබ්බෙ සඞ්ඛාරා අනිච්චාති බුජ්ඣි. සබ්බෙ සඞ්ඛාරා දුක්ඛාති බුජ්ඣි. සබ්බෙ ධම්මා අනත්තාති බුජ්ඣි. අවිජ්ජාපච්චයා සඞ්ඛාරාති බුජ්ඣි -පෙ-"
                    },
                    {
                        "type": "paragraph",
                        "text": "ජාතිපච්චයා ජරාමරණන්ති බුජ්ඣි. අවිජ්ජානිරොධා සඞ්ඛාරනිරොධොති බුජ්ඣි. -පෙ- ජාතිනිරොධො ජරාමරණනිරොධොති බුජ්ඣි. ඉදං දුක්ඛන්ති බුජ්ඣි. අයං දුක්ඛසමුදයොති බුජ්ඣි. අයං දුක්ඛනිරොධොති බුජ්ඣි. අයං දුක්ඛනිරොධගාමිනී පටිපදාති බුජ්ඣි. ඉමෙ ආසවාති බුජ්ඣි -පෙ- අයං ආසවනිරොධගාමිනී පටිපදාති බුජ්ඣි. ඉමෙ ධම්මා පරිඤ්ඤෙය්යාති බුජ්ඣි. පහාතබ්බාති - භාවෙතබ්බාති - සච්ඡිකාතබ්බාති බුජ්ඣි. ඡන්නං ඵස්සායතනානං සමුදයඤ්ච අත්ථගමඤ්ච අස්සාදඤ්ච ආදීනවඤ්ච නිස්සරණඤ්ච බුජ්ඣි. පඤ්චන්නං උපාදානක්ඛන්ධානං සමුදයඤ්ච අත්ථගමඤ්ච අස්සාදඤ්ච ආදීනවඤ්ච නිස්සරණඤ්ච බුජ්ඣි. චතුන්නං මහාභූතානං සමුදයඤ්ච අත්ථගමඤ්ච අස්සාදඤ්ච ආදීනවඤ්ච නිස්සරණඤ්ච බුජ්ඣි. යං කිඤ්චි සමුදයධම්මං සබ්බං තං නිරොධධම්මන්ති බුජ්ඣි. අථවා යං කිඤ්චි බුජ්ඣිතබ්බං අනුබුජ්ඣිතබ්බං පටිබුජ්ඣිතබ්බං සම්බුජ්ඣිතබ්බං අධිගන්තබ්බං ඵස්සිතබ්බං සච්ඡිකාතබ්බං, සබ්බං තං තෙන බොධිඤාණෙන බුජ්ඣි, අනුබුජ්ඣි, පටිබුජ්ඣි, සම්බුජ්ඣි, සම්මා බුජ්ඣි, අධිගච්ඡි, ඵස්සෙසි, සච්ඡිකාසි. එවං භගවා එකො අනුත්තරං සම්මාසම්බොධිං අභිසම්බුද්ධොති එකො."
                    },
                    {
                        "type": "paragraph",
                        "text": "**රතිමජ්ඣගා**’ති ‘රති’න්ති නෙක්ඛම්මරතිං විවෙකරතිං උපසමරතිං සම්බොධිරතිං; අජ්ඣගා - අධිගච්ඡි ඵස්සෙසි සච්චාකාසීති - එකොව රතිමජ්ඣගා."
                    },
                    {
                        "type": "unindented",
                        "text": "තෙනාහ ථෙරො සාරිපුත්තො:"
                    },
                    {
                        "type": "gatha",
                        "text": "“සදෙවකස්ස ලොකස්ස\nයථා දිස්සති චක්ඛුමා,\nසබ්බං තමං විනොදෙත්වා\nඑකොව රතිමජ්ඣගා”ති.",
                        "level": 2
                    },
                    {
                        "type": "heading",
                        "text": "16 - 3",
                        "level": 1
                    },
                    {
                        "type": "gatha",
                        "text": "තං බුද්ධං අසිතං තාදිං\nඅකුහං ගණිමාගතං,\nබහුන්නමිධ{1} බද්ධානං\nඅත්ථි පඤ්හෙන ආගමං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "a. සතිපට්ඨානසංයුත්ත - නාලන්දවග්ග."
                    },
                    {
                        "type": "footnote",
                        "text": "1. බහූනමිධ - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 646,
            "pali": {
                "entries": [
                    {
                        "type": "paragraph",
                        "text": "**තං බුද්ධං අසිතං තාදි**න්ති - ‘බුද්ධො’ති යො සො භගවා සයම්භූ අනාචරියකො පුබ්බෙ අනනුස්සුතෙසු ධම්මෙසු සාමං සච්චානි අභිසම්බුජ්ඣි. තත්ථ ච සබ්බඤ්ඤුතං පාපුණි{1}. බලෙසු ච වසීභාවං පාපුණි. ‘බුද්ධොති’ කෙනට්ඨෙන බුද්ධො? බුජ්ඣිතා සච්චානීති බුද්ධො. බොධෙතා පජායාති බුද්ධො. සබ්බඤ්ඤුතාය බුද්ධො. සබ්බදස්සාවිතාය බුද්ධො. අනඤ්ඤනෙය්යතාය බුද්ධො. විසවිතාය බුද්ධො. ඛීණාසවසඞ්ඛාතෙන බුද්ධො. නිරුපක්කිලෙසසඞ්ඛාතෙන බුද්ධො. එකන්තවීතරාගොති බුද්ධො. එකන්තවීතදොසොති බුද්ධො. එකන්තවීතමොහොති බුද්ධො. එකන්තනික්කිලෙසොති බුද්ධො. එකායනමග්ගං ගතොති බුද්ධො. එකො අනුත්තරං සම්මාසම්බොධිං අභිසම්බුද්ධොති බුද්ධො. අබුද්ධිවිහතත්තා බුද්දිපටිලාභා{2} බුද්ධො. ‘බුද්ධො’ති නෙතං නාමං මාතරා කතං, න පිතරා කතං, න භාතරා කතං, න භගිනියා කතං, න මිත්තාමච්චෙහි කතං, න ඤාතිසාලොහිතෙහි කතං, න සමණබ්රාහ්මණෙහි කතං, න දෙවතාහි කතං. විමොක්ඛන්තිකමෙතං බුද්ධානං භගවන්තානං බොධියා මූලෙ සහ සබ්බඤ්ඤුතඤාණස්ස පටිලාභා සච්ඡිකාපඤ්ඤත්ති යදිදං බුද්ධොති - තං බුද්ධං."
                    },
                    {
                        "type": "paragraph",
                        "text": "**අසිත**න්ති - ද්වෙ නිස්සයා: තණ්හානිස්සයො ච දිට්ඨිනිස්සයො ච. කතමො තණ්හානිස්සයො? යාවතා තණ්හාසඞ්ඛාතෙන සීමාකතං ඔධිකතං පරියන්තකතං පරිග්ගහිතං මමායිතං’ ‘ඉදං මම, එතං මම, එත්තකං මම, එත්තාවතා මම, මම රූපා සද්දා ගන්ධා රසා ඵොට්ඨබ්බා අත්ථරණා පාපුරණා දාසිදාසා අජෙළකා කුක්කුටසූකරා හත්ථිගවාස්සවළවා ඛෙත්තං වත්ථුං හිරඤ්ඤං සුවණ්ණං ගාමනිගමරාජධානියො රට්ඨඤ්ච ජනපදො ච කොසො ච කොට්ඨාගාරඤ්ච - කෙවලම්පි මහාපඨවිං තණ්හාවසෙන මමායති, යාවතා අට්ඨසතං තණ්හාවිචරිතං, අයං තණ්හානිස්සයො."
                    },
                    {
                        "type": "paragraph",
                        "text": "කතමො දිට්ඨිනිස්සයො? වීසතිවත්ථුකා සක්කායදිට්ඨි, දසවත්ථුකා මිච්ඡාදිට්ඨි, දසවත්ථුකා අන්තග්ගාහිකා දිට්ඨි; යා එවරූපා දිට්ඨි දිට්ඨිගතං දිට්ඨිගහනං දිට්ඨිකන්තාරො දිට්ඨිවිසූකායිකං දිට්ඨිවිප්ඵන්දිතං දිට්ඨිසඤ්ඤොජනං ගාහො පටිග්ගාහො අභිනිවෙසො පරාමාසො කුම්මග්ගො මිච්ඡාපථො මිච්ඡත්තං තිත්ථායතනං විපරියෙසගාහො විපරීතගාහො විපල්ලාසගාහො මිච්ඡාගාහො අයාථාවතස්මිං{3} යාථාවතන්ති ගාහො, යාවතා ද්වාසට්ඨි දිට්ඨිගතානි, අයං දිට්ඨිනිස්සයො."
                    }
                ],
                "footnotes": [
                    {
                        "type": "footnote",
                        "text": "1. පත්තො - ස්යා. PTS."
                    },
                    {
                        "type": "footnote",
                        "text": "2. පටිලාභත්තා - සීමු PTS"
                    },
                    {
                        "type": "footnote",
                        "text": "3. අයාථාවකස්මිං - සීමු.II. PTS. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 648,
            "pali": {
                "entries": [
                    {
                        "type": "paragraph",
                        "text": "බුද්ධස්ස භගවතො තණ්හානිස්සයො පහීනො; දිට්ඨිනිස්සයො පටිනිස්සට්ඨො; තණ්හානිස්සයස්ස පහීනත්තා දිට්ඨිනිස්සයස්ස පටිනිස්සට්ඨත්තා භගවා චක්ඛුං අසිතො, සොතං - ඝානං - ජිව්හං - කායං - මනං - අසිතො, රූපෙ සද්දෙ ගන්ධෙ රසෙ ඵොට්ඨබ්බෙ කුලං ගණං ආවාසං ලාභං යසං පස්සං සුඛං චීවරං පිණ්ඩපාතං සෙනාසනං ගිලානපච්චයභෙසජ්ජපරික්ඛාරං කාමධාතුං රූපධාතුං අරූපධාතුං කාමභවං රූපභවං අරූපභවං සඤ්ඤාභවං අසඤ්ඤාභවං නෙවසඤ්ඤානාසඤ්ඤාභවං එකවොකාරභවං චතුවොකාරභවං පඤ්චවොකාරභවං අතීතං අනාගතං පච්චුප්පන්නං දිට්ඨසුතමුතවිඤ්ඤාතබ්බෙ ධම්මෙ අසිතො අනිස්සිතො අනල්ලීනො අනුපගතො අනජ්ඣොසිතො අනධිමුත්තො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරතී’ති - තං බුද්ධං අසිතං."
                    },
                    {
                        "type": "paragraph",
                        "text": "**තාදි**න්ති - භගවා පඤ්චහාකාරෙහි තාදී: ඉට්ඨානිට්ඨෙ තාදී, චත්තාවීති තාදී, තිණ්ණාවී’ති තාදී, මුත්තාවීති තාදී, තන්නිද්දෙසා තාදී."
                    },
                    {
                        "type": "paragraph",
                        "text": "කථං භගවා ඉට්ඨානිට්ඨෙ තාදී? භගවා ලාභෙපි තාදී, අලාභෙපි තාදී, යසෙපි තාදී, අයසෙපි තාදී, පසංසායපි තාදී, නින්දායපි තාදී, සුඛෙපි තාදී දුක්ඛෙපි තාදී, එකං චෙ{1} බාහං ගන්ධෙන ලිම්පෙය්යුං, එකං චෙ බාහං වාසියා තච්ඡෙය්යුං, අමුස්මිං{2} නත්ථි රාගො, අමුස්මිං{2} නත්ථි පටිඝං. අනුනයපටිඝවිප්පහීනො උග්ඝාතිනිඝාති වීතිවත්තො අනුරොධවිරොධං සමතික්කන්තො. එවං භගවා ඉට්ඨානිට්ඨෙ තාදී."
                    },
                    {
                        "type": "paragraph",
                        "text": "කථං භගවා චත්තාවීති තාදී? භගවතො රාගො චත්තො වන්තො මුත්තො පහීනො පටිනිස්සට්ඨො, දොසො - මොහො - කොධො - උපනාහො - මක්ඛො - පළාසො - ඉස්සා මච්ඡරියං - මායා - සාඨෙය්යං - ථම්භො - සාරම්භො - මානො - අතිමානො - මදො - පමාදො - සබ්බෙ කිලෙසා - සබ්බෙ දුච්චරිතා - සබ්බෙ දරථා - සබ්බෙ පරිළාහා - සබ්බෙ සන්තාපා -සබ්බාකුසලාභිසඞ්ඛාරා චත්තා වන්තා මුත්තා පහීනා පටිනිස්සට්ඨා, එවං භගවා ‘චත්තාවී’ති තාදී."
                    },
                    {
                        "type": "paragraph",
                        "text": "කථං භගවා තිණ්ණාවීති තාදී? භගවා කාමොඝං තිණ්ණො භවොඝං තිණ්ණො දිට්ඨොඝං තිණ්ණො අවිජ්ජොඝං තිණ්ණො, සබ්බං සංසාරපථං තිණ්ණො, උත්තිණ්ණො නිත්තිණ්ණො අතික්කන්තො සමතික්කන්තො වීතිවත්තො. සො වුත්ථවාසො චිණ්ණචරණො ගතද්ධො ගතදිසො ගතකොටිකො{3} පාලිතබ්රහ්මචරියො උත්තමදිට්ඨිප්පත්තො භාවිතමග්ගො පහීනකිලෙසො පටිවිද්ධාකුප්පො සච්ඡිකතනිරොධො."
                    }
                ],
                "footnotes": [
                    {
                        "type": "footnote",
                        "text": "1. එකච්චෙ - සීමු. II. මඡසං."
                    },
                    {
                        "type": "footnote",
                        "text": "2. අමුකස්මිං - සීමු. II. මඡසං PTS."
                    },
                    {
                        "type": "footnote",
                        "text": "3. ගතකොටියො - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 650,
            "pali": {
                "entries": [
                    {
                        "type": "paragraph",
                        "text": "දුක්ඛං තස්ස පරිඤ්ඤාතං, සමුදයො පහීනො, මග්ගො භාවිතො, නිරොධො සච්ඡිකතො. අභිඤ්ඤෙය්යං අභිඤ්ඤාතං, පරිඤ්ඤෙය්යං පරිඤ්ඤාතං, පහාතබ්බං පහීනං, භාවෙතබ්බං භාවිතං, සච්ඡිකාතබ්බං සච්ඡිකතං. සො උක්ඛිත්තපළිඝො සංකිණ්ණපරිඛො අබ්බූළ්හෙසිකො නිරග්ගලො අරියො පන්නද්ධජො පන්නභාරො විසඤ්ඤුත්තො පඤ්චඞ්ගවිප්පහීනො ඡළඞ්ගසමන්නාගතො එකාරක්ඛො චතුරපස්සෙනො{1} පනුන්නපච්චෙකසච්චො සමවයසට්ඨෙසනො අනාවිලසඞ්කප්පො පස්සද්ධකායසඞ්ඛාරො සුවිමුත්තචිත්තො සුවිමුත්තපඤ්ඤො කෙවලී වුසිතවා උත්තමපුරිසො පරමපුරිසො පරමප්පත්තිපත්තො. සො නෙවාචිනාති, න අපචිනාති{2} අපචිනිත්වා ඨිතො. නෙව පජහති, න උපාදියති, පජහිත්වා ඨිතො. නෙව සංසිබ්බති, න විසිනෙති{3}, විසිනෙත්වා{4} ඨිතො. නෙව විධූපෙති, න සන්ධූපෙති, විධූපෙත්වා ඨිතො. අසෙඛෙන{5} සීලක්ඛන්ධෙන සමන්නාගතත්තා ඨිතො, අසෙඛෙන සමාධික්ඛන්ධෙන සමන්නාගතත්තා ඨිතො, අසෙඛෙන පඤ්ඤාක්ඛන්ධෙන සමන්නාගතත්තා ඨිතො, අසෙඛෙන විමුත්තික්ඛන්ධෙන සමන්නාගතත්තා ඨිතො, අසෙඛෙන විමුත්තිඤාණදස්සනක්ඛන්ධෙන සමන්නාගතත්තා ඨිතො. සච්චං සම්පටිපාදියිත්වා ඨිතො, එජං සමතික්කමිත්වා ඨිතො, කිලෙසග්ගිං පරියාදියිත්වා ඨිතො, අපරිගමනතාය ඨිතො, කථං{6} සමාදාය ඨිතො, මුත්තපටිසෙවනතාය ඨිතො, මෙත්තාය පාරිසුද්ධියා ඨිතො, කරුණාය පාරිසුද්ධියා ඨිතො, මුදිතාය පාරිසුද්ධියා ඨිතො, උපෙක්ඛාය පාරිසුද්ධියා ඨිතො, අච්චන්තපාරිසුද්ධියා ඨිතො, අතම්මයතාය පාරිසුද්ධියා ඨිතො, විමුත්තත්තා ඨිතො, සන්තුසිතත්තා{7} ඨිතො, ඛන්ධපරියන්තෙ ඨිතො, ධාතුපරියන්තෙ ඨිතො, ආයතනපරියන්තෙ ඨිතො, ගතිපරියන්තෙ ඨිතො, උපපත්තිපරියන්තෙ ඨිතො, පටිසන්ධිපරියන්තෙ ඨිතො, භවපරියන්තෙ ඨිතො, සංසාරපරියන්තෙ ඨිතො, වට්ටපරියන්තෙ ඨිතො, අන්තිමෙ භවෙ ඨිතො, අන්තිමෙ සමුස්සයෙ ඨිතො. අන්තිමදෙහධරො භගවා."
                    },
                    {
                        "type": "gatha",
                        "text": "1. “තස්සා’යං පච්ඡිමකොටි{8}\nචරිමො’යං සමුස්සයො,\nජාතිමරණසංසාරො\nනත්ථි තස්ස පුනබ්භවො”ති.",
                        "level": 2
                    },
                    {
                        "type": "unindented",
                        "text": "එවං භගවා තිණ්ණාවීති තාදී."
                    }
                ],
                "footnotes": [
                    {
                        "type": "footnote",
                        "text": "1. චතුරාපස්සෙනො - සීමු. PTS"
                    },
                    {
                        "type": "footnote",
                        "text": "2. අපචිනති - මඡසං."
                    },
                    {
                        "type": "footnote",
                        "text": "3. උසිනෙති - මඡසං. උස්සිනෙති - ස, PTS."
                    },
                    {
                        "type": "footnote",
                        "text": "4. විසිබ්බෙත්වා - ස"
                    },
                    {
                        "type": "footnote",
                        "text": "5. අසෙක්ඛෙන - ස PTS"
                    },
                    {
                        "type": "footnote",
                        "text": "6. කටං - මඡසං. PTS"
                    },
                    {
                        "type": "footnote",
                        "text": "7. සන්තුස්සිතත්තා - සීමු. II."
                    },
                    {
                        "type": "footnote",
                        "text": "8. පච්ඡිමකො - සීමු. II. PTS. පච්ඡිකො භවො - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 652,
            "pali": {
                "entries": [
                    {
                        "type": "paragraph",
                        "text": "කථං භගවා මුත්තාවීති තාදී? භගවතො රාගා චිත්තං මුත්තං විමුත්තං සුවිමුත්තං; දොසා චිත්තං - මොහා චිත්තං - කොධා - උපනාහා - මක්ඛා - පළාසා - ඉස්සාය - මච්ඡරියා - මායාය - සාඨෙය්යා - ථම්භා - සාරම්භා - මානා - අතිමානා - මදා - පමාදා - සබ්බකිලෙසෙහි - සබ්බදුච්චරිතෙහි - සබ්බදරථෙහි - සබ්බපරිළාහෙහි - සබ්බසන්තාපෙහි - සබ්බාකුසලාභිසඞ්ඛාරෙහි චිත්තං මුත්තං විමුත්තං සුවිමුත්තං. එවං භගවා මුත්තාවීති තාදී."
                    },
                    {
                        "type": "paragraph",
                        "text": "කථං භගවා තන්නිද්දෙසා තාදී? භගවා සීලෙ සති සීලවාති තන්නිද්දෙසා තාදී, සද්ධාය සති සද්ධොති තන්නිද්දෙසා තාදී. විරියෙ සති විරියවාති තන්නිද්දෙසා තාදී, සතියා සති සතිමාති තන්නිද්දෙසා තාදී, සමාධිස්මිං සති සමාහිතො’ති තන්නිද්දෙසා තාදී, පඤ්ඤාය සති පඤ්ඤවාති තන්නිද්දෙසා තාදී, විජ්ජාය සති තෙවිජ්ජොති තන්නිද්දෙසා තාදී, අභිඤ්ඤාය සති ඡළභිඤ්ඤොති තන්නිද්දෙසා තාදී, දසබලෙ සති දසබලො’ති තන්නිද්දෙසා තාදී. එවං භගවා තන්නිද්දෙසා තාදී’ති - තං බුද්ධං අසිතං තාදිං."
                    },
                    {
                        "type": "paragraph",
                        "text": "**අකුහං ගණිමාගත**න්ති - ‘අකුහො’ති තීණි කුහනවත්ථූනි; පච්චයපටිසෙධන{1}සඞ්ඛාතං කුහනවත්ථු, ඉරියාපථසඞ්ඛාතං කුහනවත්ථු, සාමන්තජප්පනසඞ්ඛාතං කුහනවත්ථු."
                    },
                    {
                        "type": "paragraph",
                        "text": "කතමං පච්චයපටිසෙධනසඞ්ඛාතං{1} කුහනවත්ථු: ඉධ ගහපතිකා භික්ඛුං නිමන්තෙන්ති චීවරපිණ්ඩපාතසෙනාසනගිලානපච්චයභෙසජ්ජපරික්ඛාරෙහි. සො පාපිච්ඡො ඉච්ඡාපකතො අත්ථිකො{2} චීවරපිණ්ඩපාතසෙනාසනගිලානපච්චයභෙසජ්ජපරික්ඛාරානං භිය්යොකම්යතං උපාදාය චීවරං පච්චක්ඛාති, පිණ්ඩපාතං පච්චක්ඛාති, සෙනාසනං පච්චක්ඛාති, ගිලානපච්චයභෙසජ්ජපරික්ඛාරං පච්චක්ඛාති. සො එවමාහ: ‘කිං සමණස්ස මහග්ඝෙන චීවරෙන? එතං සාරුප්පං: යං සමණො සුසානා වා සඞ්කාරකූටා වා පාපණිකා වා නන්තකානි උච්චිනිත්වා සඞ්ඝාටිං කරිත්වා ධාරෙය්ය. කිං සමණස්ස මහග්ඝෙන පිණ්ඩපාතෙන? එතං සාරුප්පං: යං සමණො උඤ්ඡාචරියාය පිණ්ඩියාලොපෙන ජීවිකං කප්පෙය්ය. කිං සමණස්ස මහග්ඝෙන සෙනාසනෙන? එතං සාරුප්පං: යං සමණො රුක්ඛමූලිකො වා අස්ස අබ්භොකාසිකො වා. කිං සමණස්ස මහග්ඝෙන ගිලානපච්චයභෙසජ්ජපරික්ඛාරෙන? එතං සාරුප්පං: යං සමණො පූතිමුත්තෙන හරිතකීඛණ්ඩෙන ඔසධං කරෙය්යා’ති. තදුපාදාය ලූඛං චීවරං ධාරෙති, ලූඛං පිණ්ඩපාතං පරිභුඤ්ජති, ලූඛං සෙනාසනං පටිසෙවති, ලූඛං ගිලානපච්චයභෙසජ්ජපරික්ඛාරං පටිසෙවති. තමෙනං ගහපතිකා එවං ජානන්ති:"
                    }
                ],
                "footnotes": [
                    {
                        "type": "footnote",
                        "text": "1. පටිසෙවන - සීමු. II. මඡසං PTS."
                    },
                    {
                        "type": "footnote",
                        "text": "2. අතිත්තිකො - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 654,
            "pali": {
                "entries": [
                    {
                        "type": "paragraph",
                        "text": "අයං සමණො අප්පිච්ඡො සන්තුට්ඨො පවිචිත්තො අසංසට්ඨො ආරද්ධවිරියො ධුතවාදොති භිය්යො නිමන්තෙන්ති චීවරපිණ්ඩපාතසෙනාසනගිලානපච්චයභෙසජ්ජපරික්ඛාරෙහි. සො එවමාහ: “තිණ්ණං සම්මුඛීභාවා සද්ධො කුලපුත්තො බහුං පුඤ්ඤං පසවති: සද්ධාය සම්මුඛීභාවා සද්ධො කුලපුත්තො බහුං පුඤ්ඤං පසවති. දෙය්යධම්මස්ස සම්මුඛීභාවා සද්ධො කුලපුත්තො බහුං පුඤ්ඤං පසවති. දෙය්යධම්මස්ස සම්මුඛීභාවා සද්ධො කුලපුත්තො බහුං පුඤ්ඤං පසවති. දක්ඛිණෙය්යානං සම්මුඛීභාවා සද්ධො කුලපුත්තො බහුං පුඤ්ඤං පසවති. තුම්හාකඤ්චෙවායං සද්ධා අත්ථි. දෙය්යධම්මො ච සංවිජ්ජති. අහඤ්ච පටිග්ගාහකො. සචෙ අහං න පටිග්ගහෙස්සාමි, එවං තුම්හෙ පුඤ්ඤෙන පරිබාහිරා භවිස්සථ. න මය්හං ඉමිනා අත්ථො. අපි ච තුම්හාකං යෙව අනුකම්පාය පටිගණ්හාමී’ති”. තදුපාදාය බහුම්පි චීවරං පටිගණ්හාති, බහුම්පි පිණ්ඩපාතං පටිගණ්හාති, බහුම්පි සෙනාසනං පටිගණ්හාති, බහුම්පි ගිලානපච්චයභෙසජ්ජපරික්ඛාරං පටිගණ්හාති. යා එවරූපා භාකුටිතා භාකුටියං කුහනා කුහායනා කුහිතත්තං; ඉදං පච්චයපටිසෙධන{1} සඞ්ඛාතං කුහනවත්ථු."
                    },
                    {
                        "type": "paragraph",
                        "text": "කතමං ඉරියාපථසඞ්ඛාතං කුහනවත්ථු? ඉධෙකච්චො පාපිච්ඡො ඉච්ඡාපකතො සම්භාවනාධිප්පායො ‘එවං මං ජනො සම්භාවෙස්සතී’ති ගමනං සණ්ඨපෙති, ඨානං සණ්ඨපෙති, නිසජ්ජං සණ්ඨපෙති, සයනං සණ්ඨපෙති, පණිධාය ගච්ඡති, පණිධාය තිට්ඨති, පණිධාය නිසීදති, පණිධාය සෙය්යං කප්පෙති, සමාහිතො විය ගච්ඡති, සමාහිතො විය තිට්ඨති, සමාහිතො විය නිසීදති, සමාහිතො විය සෙය්යං කප්පෙති, ආපාථකජ්ඣායීව හොති. යා එවරූපා ඉරියාපථස්ස අට්ඨපනා{2} ඨපනා සණ්ඨපනා භාකුටිතා භාකුටියං කුහනා කුහායනා කුහිතත්තං, ඉදං ඉරියාපථසඞ්ඛාතං කුහනවත්ථු."
                    },
                    {
                        "type": "paragraph",
                        "text": "කතමං සාමන්තජප්පනසඞ්ඛාතං කුහනවත්ථු? ඉධෙකච්චො පාපිච්ඡො ඉච්ඡාපකතො සම්භාවනාධිප්පායො ‘එවං මං ජනො සම්භාවෙස්සතී’ති අරියධම්මසන්නිස්සිතං වාචං භාසති. යො එවරූපං චීවරං ධාරෙති, සො සමණො මහෙසක්ඛොති භණති. යො එවරූපං පත්තං ධාරෙති, ලොහථාලකං ධාරෙති, ධම්මකරකං{3} ධාරෙති, පරිස්සාවනං ධාරෙති, කුඤ්චිකං ධාරෙති, උපාහනං ධාරෙති, කායබන්ධනං ධාරෙති, ආයොගං ධාරෙති, සො සමණො මහෙසක්ඛොති භණති. යස්ස එවරූපො උපජ්ඣායො, සො සමණො මහෙසක්ඛොති භණති. යස්ස එවරූපො ආචරියො සමානුපජ්ඣායකා - සමානාචරියකා - මිත්තා - සන්දිට්ඨා - සම්භත්තා - සහායා, සො සමණො මහෙසක්ඛොති භණති. යො එවරූපෙ විහාරෙ වසති, සො සමණො මහෙසක්ඛොති භණති. යො එවරූපෙ අඩ්ඪයොගෙ වසති - පාසාදෙ වසති - හම්මියෙ වසති - ගුහාය වසති - ලෙණෙ වසති - කුටියා වසති - කූටාගාරෙ වසති - අට්ටෙ{4} වසති - මාළෙ වසති - උද්දණ්ඩෙ වසති - උපට්ඨානසාලාය වසති - මණ්ඩපෙ වසති - රුක්ඛමූලෙ වසති - සො සමණො මහෙසක්ඛොති භණති."
                    }
                ],
                "footnotes": [
                    {
                        "type": "footnote",
                        "text": "1. පටිසෙවන - සීමු. II. මඡසං. PTS."
                    },
                    {
                        "type": "footnote",
                        "text": "2. ආඨපනා - සීමු. II. මඡසං"
                    },
                    {
                        "type": "footnote",
                        "text": "3. ධම්මකරණං - මඡසං."
                    },
                    {
                        "type": "footnote",
                        "text": "4. අඩෙඩ - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 656,
            "pali": {
                "entries": [
                    {
                        "type": "paragraph",
                        "text": "අථවා කොරඤ්ජිකකොරඤ්ජිකො භාකුටීකභාකුටිකො කුහකකුහකො ලපකලපකො මුඛසම්භාවිතො - අයං සමණො ඉමාසං එවරූපානං සන්තානං විහාරසමාපත්තීනං ලාභී’ති තාදිසං ගම්භීරං ගූළ්හං නිපුණං පටිච්ඡන්නං ලොකුත්තරං සුඤ්ඤතාපටිසඤ්ඤුත්තං කථං කථෙති. යා එවරූපා භාකුටිතා භාකුටියං කුහනා කුහායනා කුහිතත්තං, ඉදං සාමන්තජප්පනසඞ්ඛාතං කුහනවත්ථු."
                    },
                    {
                        "type": "paragraph",
                        "text": "බුද්ධස්ස භගවතො ඉමානි තීණි කුහනවත්ථූනි පහීනානි සමුච්ඡින්නානි වූපසන්තානි පටිප්පස්සද්ධානි අභබ්බුප්පත්තිකානි ඤාණග්ගිනා දඩ්ඪානි. තස්මා බුද්ධො අකුහොති - අකුහං."
                    },
                    {
                        "type": "paragraph",
                        "text": "**ගණිමාගත**න්ති - ‘ගණී’ති ගණී භගවා; ගණාචරියොති ගණී, ගණස්ස සත්ථාති ගණී; ගණං පරිහරතීති ගණී, ගණං ඔවදතීති ගණී, ගණං අනුසාසතීති ගණී, විසාරදො ගණං උපසංකමතීති ගණී, ගණො’ස්ස සුස්සූසති සොතං ඔදහති අඤ්ඤා චිත්තං උපට්ඨපෙතීති ගණී, ගණං අකුසලා වුට්ඨාපෙත්වා කුසලෙ පතිට්ඨාපෙතීති ගණී, භික්ඛුගණස්ස ගණී, භික්ඛුනීගණස්ස ගණී, උපාසකගණස්ස ගණී, උපාසිකාගණස්ස ගණී, රාජගණස්ස ගණී, ඛත්තියගණස්ස ගණී, බ්රාහ්මණගණස්ස ගණී, වෙස්සගණස්ස ගණී, සුද්දගණස්ස ගණී, දෙවගණස්ස ගණී, බ්රහ්මගණස්ස ගණී, සඞ්ඝී,{1} ගණී, ගණාචරියො{2}. **ආගත**න්ති**{3}** ආගතං උපාගතං සමුපාගතං{4} සම්පත්තං{5} සඞ්කස්සනගරන්ති - අකුහං ගණිමාගතං."
                    },
                    {
                        "type": "paragraph",
                        "text": "**බහුන්නමිධ{6} බද්ධාන**න්ති - ‘බහුන්න’න්ති බහුන්නං ඛත්තියානං බ්රාහ්මණානං වෙස්සානං සුද්දානං ගහට්ඨානං පබ්බජිතානං දෙවානං මනුස්සානං; **බද්ධාන**න්ති බද්ධානං බද්ධචරානං පරිචාරකානං සිස්සානන්ති - බහුන්නමිධ බද්ධානං."
                    },
                    {
                        "type": "paragraph",
                        "text": "**අත්ථි පඤ්හෙන ආගම**න්ති - පඤ්හෙන අත්ථිකාම්හ ආගතා{7} පඤ්හං පුච්ඡිතුකාමම්හ ආගතා; පඤ්හං සොතුකාමා ආගතම්හාති එවම්පි අත්ථි පඤ්හෙන ආගමං. අථවා පඤ්හත්ථිකානං පඤ්හං පුච්ඡිතුකාමානං පඤ්හං සොතුකාමානං ආගමනං අභික්කමනං උපසඞ්කමනං පයිරුපාසනං{8} අත්ථිති එවම්පි අත්ථි පඤ්හෙන ආගගමං. අථවා පඤ්හාගමො තුය්හං අත්ථි, ත්වම්පි පහූ, ත්වමසි අලමත්ථො මයා පුච්ඡිතං කථෙතුං විස්සජ්ජෙතුං; වහස්සෙතං භාරන්ති එවම්පි - අත්ථි පඤ්හෙන ආගමං."
                    },
                    {
                        "type": "unindented",
                        "text": "තෙනාහ ථෙරො සාරිපුත්තො:"
                    },
                    {
                        "type": "gatha",
                        "text": "“තං බුද්ධං අසිතං තාදිං\nඅකුහං ගණිමාගතං,\nබහුන්නමිධ{6} බද්ධානං\nඅත්ථි පඤ්හෙන ආගම”න්ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සඞ්ඝගණස්ස ගණී - සීමු. II."
                    },
                    {
                        "type": "footnote",
                        "text": "2. ගණාචරියං - සීමු. II."
                    },
                    {
                        "type": "footnote",
                        "text": "3. ආගතං - සීමු. II. ආගතො - PTS."
                    },
                    {
                        "type": "footnote",
                        "text": "4. උපගතං සමුපගතං - මඡසං. උපාගතො සමූපගතො - PTS"
                    },
                    {
                        "type": "footnote",
                        "text": "5. සමුපපන්නං - මඡසං."
                    },
                    {
                        "type": "footnote",
                        "text": "6. බහූනමිධ - මඡසං - සීමු. II."
                    },
                    {
                        "type": "footnote",
                        "text": "7. අත්ථිකො ආගතොම්හි - මඡසං."
                    },
                    {
                        "type": "footnote",
                        "text": "8. පයිරුපාසනා - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 658,
            "pali": {
                "entries": [
                    {
                        "type": "heading",
                        "text": "16 - 4",
                        "level": 1
                    },
                    {
                        "type": "gatha",
                        "text": "භික්ඛුනො විජිගුච්ඡතො\nභජතො රිත්තමාසනං,\nරුක්ඛමූලං සුසානං වා\nපබ්බතානං ගුහාසු වා.",
                        "level": 2
                    },
                    {
                        "type": "paragraph",
                        "text": "**භික්ඛුනො විජිගුච්ඡතො**ති - ‘භික්ඛුනො’ති පුථුජ්ජනකල්යාණකස්ස වා භික්ඛුනො, සෙඛස්ස වා භික්ඛුනො; **විජිගුච්ඡතො**ති ජාතියා විජිගුච්ඡතො, ජරාය - බ්යාධිනා - මරණෙන - සොකෙහි - පරිදෙවෙහි - දුක්ඛෙහි - දොමනස්සෙහි - උපායාසෙහි විජිගුච්ඡතො, නෙරයිකෙන දුක්ඛෙන තිරච්ඡානයොනිකෙන දුක්ඛෙන පෙත්තිවිසයිකෙන දුක්ඛෙන මානුසකෙන දුක්ඛෙන ගබ්භොක්කන්තිමූලකෙන දුක්ඛෙන ජාතස්සුපනිබන්ධකෙන දුක්ඛෙන ජාතස්ස පරාධෙය්යකෙන දුක්ඛෙන අත්තූපක්කමෙන දුක්ඛෙන පරූපක්කමෙන දුක්ඛෙන දුක්ඛදුක්ඛෙන සඞ්ඛාරදුක්ඛෙන විපරිණාමදුක්ඛෙන චක්ඛුරොගෙන දුක්ඛෙන සොතරොගෙන දුක්ඛෙන ඝානරොගෙන දුක්ඛෙන ජිව්හාරොගෙන දුක්ඛෙන කායරොගෙන දුක්ඛෙන සීසරොගෙන දුක්ඛෙන කණ්ණරොගෙන දුක්ඛෙන මුඛරොගෙන දුක්ඛෙන දන්තරොගෙන දුක්ඛෙන කාසෙන සාසෙන පිනාසෙන ඩහෙන ජරෙන කුච්ඡිරොගෙන මුච්ඡාය පක්ඛන්දිකාය සූලාය විසූචිකාය කුට්ඨෙන ගණ්ඩෙන කිලාසෙන සොසෙන අපමාරෙන දද්දුයා කණ්ඩුයා කච්ඡුයා රඛසාය විතච්ඡිකාය ලොහිතෙන පිත්තෙන මධුමෙහෙන අංසාය පිළකාය භගන්දලෙන{1} පිත්තසමුට්ඨානෙන ආබාධෙන සෙම්හසමුට්ඨානෙන ආබාධෙන වාතසමුට්ඨානෙන ආබාධෙන සන්නිපාතිකෙන ආබාධෙන උතුපරිණාමජෙන ආබාධෙන විසමපරිහාරජෙන ආබාධෙන ඔපක්කමිකෙන ආබාධෙන කම්මවිපාකජෙන ආබාධෙන සීතෙන උණ්හෙන ජිඝච්ඡාය පිපාසාය උච්චාරෙන පස්සාචෙන ඩංසමකසවාතාතපසිරිංසපසම්ඵස්සෙන දුක්ඛෙන - මාතුමරණෙන දුක්ඛෙන පිතුමරණෙන දුක්ඛෙන භාතුමරණෙන - භගිනිමරණෙන - පුත්තමරණෙන - ධීතුමරණෙන - ඤාතිමරණෙන - භොගබ්යසනෙන - රොගබ්යසනෙන - සීලබ්යසනෙන - දිට්ඨිබ්යසනෙන දුක්ඛෙන විජිගුච්ඡතො අට්ටීයතො හරායතො ජිගුච්ඡතොති - භික්ඛුනො විජිගුච්ඡතො."
                    },
                    {
                        "type": "paragraph",
                        "text": "**භජතො රිත්තමාසන**න්ති - ‘ආසනං’ වුච්චති යත්ථ නිසීදති, මඤ්චො පීඨං භිසි තට්ටිකා චම්මඛණෙඩා තිණසන්ථාරො පණ්ණසන්ථාරො පලාසසන්ථාරො; තං ආසනං අසප්පායරූපදස්සනෙන රිත්තං විවිත්තං පවිවිත්තං; අසප්පායසද්දසවණෙන රිත්තං විවිත්තං පවිවිත්තං; අසප්පායෙහි පඤ්චහි කාමගුණෙහි රිත්තං විවිත්තං පවිවිත්තං; තං පවිවිත්තං ආසනං භජතො සම්භජතො සෙවතො නිසෙවතො සංසෙවතො පටිසෙවතොති - භජතො රිත්තමාසනං."
                    },
                    {
                        "type": "paragraph",
                        "text": "**රුක්ඛමූලං සුසානං වා**ති - රුක්ඛමූලං යෙව රුක්ඛමූලං; සුසානං යෙව ‘සුසාන’න්ති - රුක්ඛමූලං සුසානං වා."
                    }
                ],
                "footnotes": [
                    {
                        "type": "footnote",
                        "text": "1. භගන්දලාය - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 660,
            "pali": {
                "entries": [
                    {
                        "type": "paragraph",
                        "text": "**පබ්බතානං ගුහාසු වා**ති - පබ්බතායෙව පබ්බතා; කන්දරායෙව කන්දරා; ගිරිගුහායෙව ගිරිගුහා; පබ්බතන්තරිකායො වුච්චන්ති පබ්බතපබ්භාරාති පබ්බතානං ගුහාසු වා."
                    },
                    {
                        "type": "unindented",
                        "text": "තෙනාහ ථෙරො සාරිපුත්තො:"
                    },
                    {
                        "type": "gatha",
                        "text": "“භික්ඛුනො විජිගුච්ඡතො\nභජතො රිත්තමාසනං,\nරුක්ඛමූලං සුසානං වා\nපබ්බතානං ගුහාසු වා”ති.",
                        "level": 2
                    },
                    {
                        "type": "heading",
                        "text": "16 - 5",
                        "level": 1
                    },
                    {
                        "type": "gatha",
                        "text": "උච්චාවචෙසු සයනෙසු කුවන්තො{1} තත්ථ භෙරවා.\nයෙහි භික්ඛු න වෙධෙය්ය නිග්ඝොසෙ සයනාසනෙ.",
                        "level": 1
                    },
                    {
                        "type": "paragraph",
                        "text": "**උච්චාවචෙසු සයනෙසූ**ති - ‘උච්චාවචෙසූ’ති උච්චාවචෙසු හීනප්පණීතෙසු ඡෙකපාපකෙසු; ‘සයනං’ වුච්චති විහාරො අඩ්ඩයොගො පාසාදො හම්මියං ගුහාති - උච්චාවචෙසු සයනෙසු."
                    },
                    {
                        "type": "paragraph",
                        "text": "**කුවන්තො තත්ථ භෙරවා**ති - ‘කුවන්තො’ති කුවන්තො කූජන්තො නදන්තො සද්දං කරොන්තො; අථවා **කීවන්තො**ති කති කිත්තකා කීවතකා කීවබහුකා තෙ භෙරවාති? සීහා බ්යග්ඝා දීපී අච්ඡා තරච්ඡා කොකා මහිසා හත්ථි අහී විච්ඡිකා සතපදී චොරා වා අස්සු මානවා වා කතකම්මා වා අකතකම්මා වාති - කුවන්තො තත්ථ භෙරවා."
                    },
                    {
                        "type": "paragraph",
                        "text": "**යෙහි භික්ඛු න වෙධෙය්යා**ති - ‘යෙහී’ති යෙහි භෙරවෙහි; භෙරවෙ පස්සිත්වා වා සුණිත්වා වා න වෙධෙය්ය නප්පවෙධෙය්ය න සම්පවෙධෙය්ය න උත්තසෙය්ය න පරිත්තසෙය්ය න භායෙය්ය න සන්තාසං ආපජ්ජෙය්ය, අභීරු අස්ස අච්ඡම්භී අනුත්රාසී අපලායී පහීනභයභෙරවො විගතලොමහංසො විහරෙය්යාති - යෙහි භික්ඛු න වෙධෙය්ය."
                    },
                    {
                        "type": "paragraph",
                        "text": "**නිග්ඝොසෙ සයනාසනෙ**ති - අප්පසද්දෙ අප්පනිග්ඝොසෙ විජනවාතෙ මනුස්සරාහසෙය්යකෙ පටිසල්ලානසාරුප්පෙ සෙනාසනෙති - නිග්ඝොසෙ සයනාසනෙ."
                    },
                    {
                        "type": "unindented",
                        "text": "තෙනාහ ථෙරො සාරිපුත්තො:"
                    },
                    {
                        "type": "gatha",
                        "text": "“උච්චාවචෙසු සයනෙසු\nකුවන්තො තත්ථ භෙරවා,\nයෙහි භික්ඛු න වෙධෙය්ය\nනිග්ඝොසෙ සයනාසනෙ”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. ගීවන්තො - ස්යා. PTS. කීවන්තො - සීමු. II. කීවන්තො - සු පු."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 662,
            "pali": {
                "entries": [
                    {
                        "type": "heading",
                        "text": "16 - 6",
                        "level": 1
                    },
                    {
                        "type": "gatha",
                        "text": "කති පරිස්සයා ලොකෙ\nගච්ඡතො අගතං දිසං,\nයෙ භික්ඛු අභිසම්භවෙ\nපන්තම්හි සයනාසනෙ.",
                        "level": 2
                    },
                    {
                        "type": "paragraph",
                        "text": "**කති පරිස්සයා ලෙකෙ**ති - ‘කතී’ති කතී කිත්තකා කීවතකා කිවබහුකා තෙ පරිස්සයාති? ද්වෙ පරිස්සයා: පාකටපරිස්සයා ච, පටිච්ඡන්නපරිස්සයා ච."
                    },
                    {
                        "type": "paragraph",
                        "text": "කතමෙ පාකටපරිස්සයා? සීහා බ්යග්ඝා දීපී අච්ඡා තරච්ඡා කොකා මහිසා හත්ථි අහී විච්ඡිකා සතපදී චොරා වා අස්සු මානවා වා කතකම්මා වා අකතකම්මා වා, චක්ඛුරොගො සොතරොගො ඝනරොගො ජිව්හාරොගො කායරොගො සීසරොගො කණ්ණරොගො මුඛරොගො දන්තරොගො කාසො සාසො පිනාසො ඩහො ජරො කුච්ඡිරොගො මුච්ඡා පක්ඛන්දිකා සූලං විසූචිකා කුට්ඨං ගණ්ඩො කිලාසො සොසො අපමාරො දද්දු කණ්ඩු කච්ඡු රඛසා විතච්ඡිකා ලොහිතපිත්තං{1} මධුමෙහො අංසා පිළකා භගන්දලා පිත්තසමුට්ඨානා ආබාධා -පෙ- සීතං උණ්හං ජිඝච්ඡා පිපාසා උච්චාරො පස්සාවො ඩංසමකසවාතාතපසිරිංසපසම්ඵස්සා. ඉමෙ වුච්චන්ති පාකටපරිස්සයා."
                    },
                    {
                        "type": "paragraph",
                        "text": "කතමෙ පටිච්ඡන්නපරිස්සයා? කායදුච්චරිතං වචීදුච්චරිතං මනොදුච්චරිතං කාමඡන්දනීවරණං බ්යාපාදනීවරණං ථීනමිද්ධනීවරණං උද්ධච්චකුක්කුච්චනීවරණං විචිකිච්ඡානීවරණං, රාගො දොසො මොහො කොධො උපනාහො මක්ඛො පළාසො ඉස්සා මච්ඡරියං මායා සාඨෙය්යං ථම්භො සාරම්භො මානො අතිමානො මදො පමාදො, සබ්බෙ කිලෙසා සබ්බෙ දුච්චරිතා සබ්බෙ දරථා සබ්බෙ පරිළාහා සබ්බෙ සන්තාපා සබ්බාකුසලාභිසඞ්ඛාරා. ඉමෙ වුච්චන්ති පටිච්ඡන්නපරිස්සයා."
                    },
                    {
                        "type": "paragraph",
                        "text": "**පරිස්සයා**ති - කෙනට්ඨෙන පරිස්සයා? පරිසහන්තීති පරිස්සයා, පරිහානාය සංවත්තන්තීති පරිස්සයා, තත්රාසයාති පරිස්සයා. කථං පරිසහන්තීති පරිස්සයා? තෙ පරිස්සයා තං පුග්ගලං සහන්ති පරිසහන්ති අභිභවන්ති අජ්ඣොත්ථරන්ති පරියාදියන්ති මද්දන්ති. එවං පරිසහන්තීති පිරිස්සයා. කථං පරිහානාය සංවත්තන්තීති පරිස්සයා? තෙ පරිස්සයා කුසලානං ධම්මානං අන්තරායාය පරිහානාය සංවත්තන්ති. කතමෙසං කුසලානං ධම්මානං? සම්මාපටිපදාය අනුලොමපටිපදාය අප්පච්චනීකපටිපදාය අන්වත්ථපටිපදාය ධම්මානුධම්මපටිපදාය සීලෙසු පරිපූරකාරිතාය ඉන්ද්රියෙසු ගුත්තද්වාරතාය භොජනෙ මත්තඤ්ඤුතාය ජාගරියානුයොගස්ස සතිසම්පජඤ්ඤස්ස, චතුන්නං සතිපට්ඨානානං භාවනානුයොගස්ස, චතුන්නං සම්මප්පධානානං - චතුන්නං ඉද්ධිපාදානං - පඤ්චන්නං ඉන්ද්රියානං - පඤ්චන්නං බලානං - සත්තන්නං බොජ්ඣඞ්ගානං - අරියස්ස අට්ඨඞ්ගිකස්ස මග්ගස්ස භාවනානුයොගස්ස. ඉමෙසං කුසලානං ධම්මානං අන්තරායාය පරිහානාය සංවත්තන්ති. එවං පරිහානාය සංවත්තන්තීති පරිස්සයා."
                    }
                ],
                "footnotes": [
                    {
                        "type": "footnote",
                        "text": "1. ලොහිතං පිත්තං - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 664,
            "pali": {
                "entries": [
                    {
                        "type": "paragraph",
                        "text": "කථං තත්රාසයාති පරිස්සයා? තත්ථෙතෙ පාපකා අකුසලා ධම්මා උප්පජ්ජන්ති අත්තභාවසන්නිස්සයා යථා බිලෙ බිලාසයා පාණා සයන්ති, දකෙ දකාසයා පාණා සයන්ති, වනෙ වනාසයා පාණා සයන්ති, රුක්ඛෙ රුක්ඛාසයා පාණා සයන්ති, එවමෙවං තත්ථෙතෙ පාපකා අකුසලා ධම්මා උප්පජ්ජන්ති අත්තභාවසන්නිස්සයාති. එවම්පි තත්රාසයාති පරිස්සයා."
                    },
                    {
                        "type": "unindented",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“සාන්තෙවාසිකො භික්ඛවෙ භික්ඛු සාචරියකො දුක්ඛං න ඵාසු{1} විහරති. කථඤ්ච භික්ඛවෙ භික්ඛු සාන්තෙවාසිකො සාචරියකො දුක්ඛං න ඵාසු{1} විහරති?"
                    },
                    {
                        "type": "paragraph",
                        "text": "ඉධ භික්ඛවෙ භික්ඛුනො චක්ඛුනා රූපං දිස්වා උප්පජ්ජන්ති පාපකා අකුසලා ධම්මා සරසංකප්පා සඤ්ඤොජනියා, ත්යාස්ස අන්තො වසන්ති, අන්වාස්ස වසන්ති{2} පාපකා අකුසලා ධම්මාති, තස්මා සාන්තෙවාසිකොති වුච්චති. තෙ නං සමුදාචරන්ති, සමුදාචරන්ති නං පාපකා අකුසලා ධම්මාති තස්මා සාචරියකොති වුච්චති. පුන චපරං භික්ඛවෙ භික්ඛුනො සොතෙන සද්දං සුත්වා - ඝානෙන ගන්ධං ඝායිත්වා - ජිව්හාය රසං සායිත්වා - කායෙන ඵොට්ඨබ්බං ඵුසිත්වා - මනසා ධම්මං විඤ්ඤාය උප්පජ්ජන්ති පාපකා අකුසලා ධම්මා සරසඞ්කප්පා සඤ්ඤොජනියා, ත්යාස්ස අන්තො වසන්ති අන්වාස්ස වසන්ති{2} පාපකා අකුසලා ධම්මාති, තස්මා සාන්තෙවාසිකොති වුච්චති. තෙ නං සමුදාචරන්ති, සමුදාචරන්ති නං පාපකා අකුසලා ධම්මාති තස්මා සාචරියකොති වුච්චති. පුන චපරං භික්ඛවෙ, භික්ඛුනො සොතෙන සද්දං සුත්වා - ඝානෙන ගන්ධං ඝායිත්වා - ජිව්හාය - රසං සායිත්වා - කායෙන ඵොට්ඨබ්බං ඵුසිත්වා - මනසා ධම්මං විඤ්ඤාය උප්පජ්ජන්ති පාපකා අකුසලා ධම්මා සරසඞ්කප්පා සඤ්ඤොජනියා, ත්යාස්ස අන්තො වසන්ති, අන්වාස්ස වසන්ති පාපකා අකුසලා ධම්මා’ති තස්මා සාන්තෙවාසිකොති වුච්චති. තෙ නං සමුදාචරන්ති, සමුදාචරන්ති නං පාපකා අකුසලා ධම්මා’ති තස්මා සාචරියකොති වුච්චති. එවං ඛො භික්ඛවෙ භික්ඛු සාන්තෙවාසිකො සාචරියකො දුක්ඛං න ඵාසු{1} විහරතී”ති{a} එවම්පි තත්රාසයාති පරිස්සයා."
                    },
                    {
                        "type": "unindented",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“තයො’මෙ භික්ඛවෙ අන්තරා මලා අන්තරා අමිත්තා අන්තරා සපත්තා අන්තරා වධකා අන්තරා පච්චත්ථිකා. කතමෙ තයො? ලොභො භික්ඛවෙ අන්තරා මලං{3} අන්තරා අමිත්තො අන්තරා සපත්තො අන්තරා වධකො අන්තරා පච්චත්ථිකො. දොසො භික්ඛවෙ -පෙ- මොහො භික්ඛවෙ අන්තරාමලං අන්තරා අමිත්තො අන්තරා සපත්තො අන්තරා වධකො අන්තරා පච්චත්ථිකො. ඉමෙ ඛො භික්ඛවෙ, තයො අන්තරා මලං අන්තරා අමිත්තා අන්තරා සපත්තා අන්තරා වධකා අන්තරා පච්චත්ථිකා.”{b}"
                    },
                    {
                        "type": "gatha",
                        "text": "1. අනත්ථජනනො ලොභො ලොභො චිත්තප්පකොපනො,\nභයමන්තරතො ජාතං තං ජනො නාවබුජ්ඣති.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ඵාසුං - සං"
                    },
                    {
                        "type": "footnote",
                        "text": "2. අන්වාස්සවන්ති - සීමු. II. මඡසං. අන්තස්සවසන්ති - සං"
                    },
                    {
                        "type": "footnote",
                        "text": "3. මලො - ස්යා."
                    },
                    {
                        "type": "footnote",
                        "text": "a. සංයුත්තනිකාය - නවපුරාණවග්ග."
                    },
                    {
                        "type": "footnote",
                        "text": "b. ඉතිවුත්තක - 3.4.9. මලසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 666,
            "pali": {
                "entries": [
                    {
                        "type": "gatha",
                        "text": "2. ලුද්ධො අත්ථං න ජානාති ලුද්ධො ධම්මං න පස්සති,\nඅන්ධන්තමං තදා හොති යං ලොභො සහතෙ නරං.",
                        "level": 1
                    },
                    {
                        "type": "gatha",
                        "text": "3. අනත්ථජනනො දොසො දොසො චිත්තප්පකොපනො,\nභයමන්තරතො ජාතං තං ජනො නාවබුජ්ඣති.",
                        "level": 1
                    },
                    {
                        "type": "gatha",
                        "text": "4. කුද්ධො අත්ථං න ජානාති කුද්ධො ධම්මං න පස්සති,\nඅන්ධන්තමං තදා හොති යං කොධො{1} සහතෙ නරං.",
                        "level": 1
                    },
                    {
                        "type": "gatha",
                        "text": "5. අනත්ථජනනො මොහො මොහො චිත්තප්පකොපනො,\nභයමන්තරතො ජාතං තං ජනො නාවබුජ්ඣති.",
                        "level": 1
                    },
                    {
                        "type": "gatha",
                        "text": "6. මූළ්හො අත්ථං න ජානාති මූළ්හො ධම්මං න පස්සති,\nඅන්ධන්තමං තදා හොති යං මොහො සහතෙ නර”න්ති.{a}",
                        "level": 1
                    },
                    {
                        "type": "unindented",
                        "text": "එවම්පි තත්රාසයාති පරිස්සයා. වුත්තං හෙතං භගවතා:"
                    },
                    {
                        "type": "paragraph",
                        "text": "“තයො ඛො’මෙ මහාරාජ, පුරිසස්ස ධම්මා අජ්ඣත්තං උප්පජ්ජමානා උප්පජ්ජන්ති අහිතාය දුක්ඛාය අඵාසුවිහාරාය. කතමෙ තයො: ලොභො ඛො මහාරාජ, පුරිසස්ස ධම්මො අජ්ඣත්තං උප්පජ්ජමානො උප්පජ්ජති අහිතාය දුක්ඛාය අඵාසුවිහාරාය, දොසො ඛො මහාරාජ -පෙ- මොහො ඛො මහාරාජ, පුරිසස්ස ධම්මො අජ්ඣත්තං උප්පජ්ජමානො උප්පජ්ජති අහිතාය දුක්ඛාය අඵාසුවිහාරාය. ඉමෙ ඛො මහාරාජ, තයො පුරිසස්ස ධම්මා අජ්ඣත්තං උප්පජ්ජමානා උප්පජ්ජන්ති අහිතාය දුක්ඛාය අඵාසුවිහාරායා”ති.{b}"
                    },
                    {
                        "type": "gatha",
                        "text": "7. “ලොභො දොසො ච මොහො ච පුරිසං පාපචෙතසං,\nහිංසන්ති අත්තසම්භූතා තචසාරංව සම්ඵල”න්ති.{b}",
                        "level": 1
                    },
                    {
                        "type": "unindented",
                        "text": "එවම්පි තත්රාසයාති පරිස්සයා."
                    },
                    {
                        "type": "unindented",
                        "text": "වුත්තං හෙතං භගවතා:"
                    },
                    {
                        "type": "gatha",
                        "text": "8. “රාගො ච දොසො ච ඉතො නිදානා\nඅරතී රතී ලොමහංසා ඉතොජා,{2}\nඉතො සමුට්ඨාය මනොවිතක්කා\nකුමාරකා ධඞ්කමිවොස්සජන්තී”ති.{c}",
                        "level": 2
                    },
                    {
                        "type": "paragraph",
                        "text": "එවම්පි තත්රාසයාති පරිස්සයා. **ලොකෙ**ති මනුස්සලොකෙ -පෙ- ආයතනලොකෙ’ති - කති පරිස්සයා ලොකෙ?"
                    }
                ],
                "footnotes": [
                    {
                        "type": "footnote",
                        "text": "1. දොසො - සීමු. II."
                    },
                    {
                        "type": "footnote",
                        "text": "2. ලොමහංසො ඉතොජාතො - ස්යා."
                    },
                    {
                        "type": "footnote",
                        "text": "a. ඉතිවුත්තක - 3.4.9 මලසුත්ත."
                    },
                    {
                        "type": "footnote",
                        "text": "b. කොසලසංයුත්ත. "
                    },
                    {
                        "type": "footnote",
                        "text": "c. සුත්තනිපාත - සූචිලොමසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 668,
            "pali": {
                "entries": [
                    {
                        "type": "paragraph",
                        "text": "**ගච්ඡතො අගතං දිස**න්ති - ‘අගතා දිසා’ වුච්චති අමතං නිබ්බානං, “යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං” අගතපුබ්බා සා දිසා, න සා දිසා ගතපුබ්බා ඉමිනා දීඝෙන අද්ධුනා."
                    },
                    {
                        "type": "gatha",
                        "text": "9. “සමතිත්තිකං අනවසෙසකං{1}\nතෙලපත්තං යථා පරිහරෙය්ය,\nඑවං සචිත්තමනුරක්ඛෙ\nපත්ථයානො දිසං අගතපුබ්බ”න්ති.{a}",
                        "level": 2
                    },
                    {
                        "type": "paragraph",
                        "text": "අගතපුබ්බං දිසං වජතො ගච්ඡතො අභික්කමතොති ගච්ඡතො අගතං දිසං."
                    },
                    {
                        "type": "paragraph",
                        "text": "**යෙ භික්ඛු අභිසම්භවෙ**ති - ‘යෙ’ති යෙ පරිස්සයෙ අභිසම්භවෙය්ය අභිභවෙය්ය අජ්ඣොත්ථරෙය්ය පරියාදියෙය්ය මද්දෙය්යාති - යෙ භික්ඛු අභිසම්භවෙ."
                    },
                    {
                        "type": "paragraph",
                        "text": "**පත්තම්භි සයනාසනෙ**ති - අන්තෙ පන්තෙ පරියන්තෙ සෙලන්තෙ වා වනන්තෙ වා නදන්තෙ වා උදකන්තෙ වා යත්ථ න කසීයති න වපීයති, වනන්තං{2} අතික්කමිත්වා මනුස්සානං අනුපචාරෙ සෙනාසනෙති - පන්තම්හි සයනාසනෙ."
                    },
                    {
                        "type": "unindented",
                        "text": "තෙනාහ ථෙරො සාරිපුත්තො:"
                    },
                    {
                        "type": "gatha",
                        "text": "“කති පරිස්සයා ලොකෙ ගච්ඡතො අගතං දිසං,\nයෙ භික්ඛු අභිසම්භවෙ පන්තම්හි සයනාසනෙ”ති.",
                        "level": 1
                    },
                    {
                        "type": "heading",
                        "text": "16 - 7",
                        "level": 1
                    },
                    {
                        "type": "gatha",
                        "text": "ක්යාස්ස බ්යප්පථයො අස්සු ක්යාස්සස්සු ඉධ ගොචරා,\nකානි සීලබ්බතාන’ස්සු පහිතත්තස්ස භික්ඛුනො.",
                        "level": 1
                    },
                    {
                        "type": "paragraph",
                        "text": "**ක්යාස්ස බ්යප්පථයො අස්සූ**ති - කීදිසෙන බ්යප්පථෙන සමන්නාගතො අස්ස, කිංසණ්ඨිතෙන කිංපකාරෙන කිංපටිභාගෙනාති වචීපාරිසුද්ධිං පුච්ඡති; කතමා වචීපාරිසුද්ධි? ඉධ භික්ඛු මුසාවාදං පහාය මුසාවාදා පටිවිරතො හොති: සච්චවාදී සච්චසන්ධො ථෙතො පච්චයිකො අවිසංවාදකො ලොකස්ස; පිසුනං වාචං පහාය පිසුනාය වාචාය පටිවිරතො හොති: ඉතො සුත්වා න අමුත්ර අක්ඛාතා ඉමෙසං භෙදාය; අමුත්ර වා සුත්වා න ඉමෙසං අක්ඛාතා අමූසං භෙදාය. ඉති භින්නානං වා සන්ධාතා සහිතානං වා අනුප්පදාතා සමග්ගාරාමො සමග්ගරතො සමග්ගනන්දී සමග්ගකරණිං වාචං භාසිතා හොති. ඵරුසං වාචං පහාය ඵරුසාය වාචාය පටිවිරතො හොති: යා සා වාචා නෙලා කණ්ණසුඛා පෙමනීයා හදයඞ්ගමා පොරී බහුජනකන්තා බහුජනමනාපා, තථාරූපිං වාචං භාසිතා හොති. සම්ඵප්පලාපං පහාය සම්ඵප්පලාපා පටිවිරතො හොති."
                    }
                ],
                "footnotes": [
                    {
                        "type": "footnote",
                        "text": "1. අනවසෙසං - මඡසං. ස්යා. සීමු. II."
                    },
                    {
                        "type": "footnote",
                        "text": "2. ජනත්තං - සීමු. II."
                    },
                    {
                        "type": "footnote",
                        "text": "a. ජාතක - එකකනිපාත, තෙලපත්තජාතක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 670,
            "pali": {
                "entries": [
                    {
                        "type": "paragraph",
                        "text": "කාලවාදී භූතවාදී අත්ථවාදී ධම්මවාදී විනයවාදී නිධානවතිං වාචං භාසිතා හොති කාලෙන සාපදෙසං පරියන්තවතිං අත්ථසංහිතං. චතුහී වචීසුචරිතෙහි සමන්නාගතො චතුදොසාපගතං වාචං භාසති. බත්තිංසාය තිරච්ඡානකථාය ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදිකතෙන චෙතසා විහරති. දස කථාවත්ථූනි කථෙති. සෙය්යථීදං: අප්පිච්ඡකථං සන්තුට්ඨිකථං පවිවෙකකථං අසංසග්ගකථං විරියාරම්භකථං සීලකථං සමාධිකථං පඤ්ඤාකථං විමුත්තිකථං විමුත්තිඤාණදස්සනකථං, සතිපට්ඨානකථං සම්මප්පධානකථං ඉද්ධිපාදකථං ඉන්ද්රියකථං බලකථං බොජ්ඣඞ්ගකථං මග්ගකථං ඵලකථං නිබ්බානකථං කථෙති. වාචාය යතො යත්තො පටියත්තො ගුත්තො ගොපිතො රක්ඛිතො සංවුතො. අයං වචීපාරිසුද්ධි. එදිසාය{1} වචීපාරිසුද්ධියා සමන්නාගතො අස්සාති - ක්යාස්ස බ්යප්පථයො අස්සු."
                    },
                    {
                        "type": "paragraph",
                        "text": "**ක්යාස්සස්සු ඉධ ගොචරා**ති - කීදිසෙන ගොචරෙන සමන්නාගතො අස්ස, කිංසණ්ඨිතෙන කිංපකාරෙන කිංපටිභාගෙනාති ගොචරං පුච්ඡති. අත්ථි ගොචරො, අත්ථි අගොචරො:"
                    },
                    {
                        "type": "paragraph",
                        "text": "කතමො අගොචරො? ඉධෙකච්චො වෙසියගොචරො වා හොති, විධවාගොචරො වා හොති, ථුල්ලකුමාරීගොචරො වා හොති, පණ්ඩකගොචරො වා හොති, භික්ඛුනීගොචරො වා හොති, පානාගාරගොචරො වා හොති. සංසට්ඨො විහරති රාජූහි රජමහාමත්තෙහි තිත්ථියෙහි තිත්ථියසාවකෙහි අනනුලොමිකෙන සංසග්ගෙන. යානි වා පන තානි කුලානි අස්සද්ධානි අප්පසන්නානි අනොපානභූතානි අක්කොසක පරිභාසකානි අනත්ථකාමානි අහිතකාමානි අඵාසුකාමානි අයොගක්ඛෙමකාමානි භික්ඛූනං භික්ඛුනීනං උපාසකානං උපාසිකානං, තථාරූපානි කුලානි සෙවති භජති පයිරුපාසති. අයං වුච්චති අගොචරො."
                    },
                    {
                        "type": "paragraph",
                        "text": "අථවා අන්තරඝරං පවිට්ඨො වීථිං පටිපන්නො අසංවුතො ගච්ඡති: හත්ථිං ඔලොකෙන්තො අස්සං ඔලොකෙන්තො රථං ඔලොකෙන්තො පත්තිං ඔලොකෙන්තො ඉත්ථියො ඔලොකෙන්තො පුරිසෙ ඔලොකෙන්තො කුමාරිකායො ඔලොකෙන්තො කුමාරකෙ ඔලොකෙන්තො අන්තරාපණං ඔලොකෙන්තො ඝරමුඛානි ඔලොකෙන්තො උද්ධං ඔලොකෙන්තො{2} අධො ඔලොකෙන්තො දිසාවිදිසං පෙක්ඛමානො{3} ගච්ඡති. අයම්පි වුච්චති අගොචරො.{a}"
                    }
                ],
                "footnotes": [
                    {
                        "type": "footnote",
                        "text": "1. කීදිසාය - සීමු. II."
                    },
                    {
                        "type": "footnote",
                        "text": "2. උල්ලොකෙන්තො - සීමු. II. විපෙක්ඛමානො - සීමු. II."
                    },
                    {
                        "type": "footnote",
                        "text": "a. ඣානවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 672,
            "pali": {
                "entries": [
                    {
                        "type": "paragraph",
                        "text": "අථ වා චක්ඛුනා රූපං දිස්වා නිමිත්තග්ගාහී හොති අනුබ්යඤ්ජනග්ගාහී යත්වාධිකරණමෙනං"
                    },
                    {
                        "type": "paragraph",
                        "text": "-පෙ- මනින්ද්රියං අසංවුතං විහරන්තං අභිජ්ඣා දොමනස්සා පාපකා අකුසලා ධම්මා අන්වාස්සවෙය්යුං; තස්ස අසංවරාය පටිපජ්ජති. න රක්ඛති මනින්ද්රියං, මනින්ද්රියෙ අසංවරං ආපජ්ජති. අයම්පි වුච්චති අගොචරො."
                    },
                    {
                        "type": "paragraph",
                        "text": "යථා වා පනෙකෙ භොන්තො සමණබ්රාහ්මණා සද්ධාදෙය්යානි භොජනානි භුඤ්ජිත්වා තෙ එවරූපං විසූකදස්සනං අනුයුත්තා විහරන්ති. සෙය්යථීදං: නච්චං ගීතං වාදිතං පෙක්ඛං අක්ඛානං පාණිස්සරං වෙතාළං කුම්භථූනං සොභනගරං{1} චණ්ඩාලං වංසං ධොවනං හත්ථියුද්ධං අස්සයුද්ධං මහිසයුද්ධං උසභයුද්ධං ගොයුද්ධං අජයුද්ධං මෙණ්ඩයුද්ධං කුක්කුටයුද්ධං වට්ටයුද්ධං දණ්ඩයුද්ධං මුට්ඨියුද්ධං නිබ්බුද්ධං උය්යොධිකං බලග්ගං සෙනාබ්යූහං අණීකදස්සනං ඉති වා. ඉති එවරූපං විසූකදස්සනං අනුයුත්තො හොති. අයම්පි වුච්චති අගොචරො. පඤ්චපි කාමගුණා අගොචරා."
                    },
                    {
                        "type": "paragraph",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“මා භික්ඛවෙ අගොචරෙ චරථ පරවිසයෙ. අගොචරෙ භික්ඛවෙ චරතං පරවිසයෙ ලච්ඡති මාරො ඔතාරං, ලච්ඡති මාරො ආරම්මණං කො ච භික්ඛවෙ භික්ඛුනො අගොචරො පරවිසයො? යදිදං පඤ්ච කාමගුණා. කතමෙ පඤ්ච? චක්ඛුවිඤ්ඤෙය්යා රූපා ඉට්ඨා කන්තා මනාපා පියරූපා කාමූපසංහිතා රජනීයා; සොතවිඤ්ඤෙය්යා සද්දා - ඝානවිඤ්ඤෙය්යා ගන්ධා - ජිව්හාවිඤ්ඤෙය්යා රසා - කායවිඤ්ඤෙය්යා ඵොට්ඨබ්බා ඉට්ඨා කන්තා මනාපා පියරූපා කාමූපසංහිතා රජනීයා. අයං වුච්චති භික්ඛවෙ භික්ඛුනො අගොචරො පරවිසයො”{a} අයම්පි වුච්චති අගොචරො."
                    },
                    {
                        "type": "paragraph",
                        "text": "කතමො ගොචරො? “ඉධෙකච්චො{2} වෙසියගොචරො හොති, න විධවාගොචරො හොති, න ථුල්ලකුමාරීගොචරො හොති, න පණ්ඩකගොචරො හොති, න භික්ඛුනීගොචරො හොති, පානාගාරගොචරො හොති. අසංසට්ඨො විහරති රාජූහි රාජමහාමත්තෙහි තිත්ථියෙහි තිත්ථියසාවකෙහි අනනුලොමිකෙන සංසග්ගෙන. යානි වා පන තානි කුලානි සද්ධානි පසන්නානි ඔපානභූතානි කාසාවපජ්ජොතානි ඉසිවාතපටිවාතානි අත්ථකාමාති හිතකාමානි ඵාසුකාමානි යොගක්ඛෙමකාමානි භික්ඛූනං භික්ඛූනීනං උපාසකානං උපාසිකානං, තථාරූපානි කුලානි සෙවති භජති පයිරුපාසති.”{b}. අයම්පි වුච්චති අගොචරො."
                    }
                ],
                "footnotes": [
                    {
                        "type": "footnote",
                        "text": "1. සොභනාකරණං - සීමු. II. සොභනකං - සීමු. II. සොභනගරකං- PTS."
                    },
                    {
                        "type": "footnote",
                        "text": "2. ඉධ භික්ඛු - සීමු. II."
                    },
                    {
                        "type": "footnote",
                        "text": "a. සතිපට්ඨානසංයුත්ත - අම්බපාලීවග්ග."
                    },
                    {
                        "type": "footnote",
                        "text": "b. ඣානවිභඞ්ග"
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 674,
            "pali": {
                "entries": [
                    {
                        "type": "paragraph",
                        "text": "අථ වා භික්ඛු අන්තරඝරං පවිට්ඨො වීථිං පටිපන්නො සංවුතො ගච්ඡති: න හත්ථිං ඔලොකෙන්තො න අස්සං ඔලොකෙන්තො න රථං ඔලොකෙන්තො න පත්තිං ඔලොකෙන්තො -පෙ- න දිසාවිදිසං විපෙක්ඛමානො ගච්ඡති, අයම්පි වුච්චති ගොචරො. අථවා භික්ඛු චක්ඛුනා රූපං දිස්වා න නිමිත්තග්ගාහී හොති -පෙ- මනින්ද්රියෙ සංවරං ආපජ්ජති; අයම්පි වුච්චති ගොචරො. යථා වා පනෙකෙ භොන්තො සමණබ්රාහ්මණා සද්ධාදෙය්යානි භොජනානි භුඤ්ජිත්වා තෙ එවරූපං විසූකදස්සනං අනුයුත්තා විහරන්ති. සෙය්යථීදං? නච්චං ගීතං වාදිතං -පෙ- අණීකදස්සනං ඉති වා. ඉති එවරූපං විසූකදස්සනං පටිවිරතො හොති. අයම්පි වුච්චති ගොචරො. චත්තාරොපි සතිපට්ඨානා ගොචරො."
                    },
                    {
                        "type": "unindented",
                        "text": "වුත්තං හෙතං භගවතා:"
                    },
                    {
                        "type": "paragraph",
                        "text": "“ගොචරෙ භික්ඛවෙ චරථ සකෙ පෙත්තිකෙ විසයෙ. ගොචරෙ භික්ඛවෙ චරතං සකෙ පෙත්තිකෙ විසයෙ න ලච්ඡති මාරො ඔතාරං, න ලච්ඡති මාරො ආරම්මණං. කො ච භික්ඛවෙ භික්ඛුනො ගොචරො සකො පෙත්තිකො විසයො: යදිදං චත්තාරො සතිපට්ඨානා. කතමෙ චත්තාරො: ඉධ භික්ඛවෙ භික්ඛු කායෙ කායානුපස්සී විහරති, වෙදනාසු -පෙ- චිත්තෙ - ධම්මෙසු ධම්මානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣා දොමනස්සං. අයං වුච්චති භික්ඛවෙ භික්ඛුනො ගොචරො සකො පෙත්තිකො විසයො.{a} අයම්පි වුච්චති ගොචරො. එදිසෙන ගොචරෙන සමන්නාගතො අස්සාති - ක්යාස්සස්සු ඉධ ගොචරා."
                    },
                    {
                        "type": "paragraph",
                        "text": "**කානි සීලබ්බතානස්සූ**ති - කීදිසෙන සීලබ්බතෙන සමන්නාගතො අස්ස, කිංසණ්ඨිතෙන කිංපකාරෙන කිංපටිභාගෙනාති සීලබ්බතපාරිසුද්ධිං පුච්ඡති; කතමා සීලබ්බතපාරිසුද්ධි: අත්ථි සීලඤ්චෙව වතඤ්ච, අත්ථි වතං න සීලං. කතමං සීලඤ්චෙව වතඤ්ච? ඉධ භික්ඛු සීලවා හොති පාතිමොක්ඛසංවරසංවුතො විහරති ආචාරගොචරසම්පන්නො අණුමත්තෙසු වජ්ජෙසු භයදස්සාවී සමාදාය සික්ඛති සික්ඛාපදෙසු, යො තත්ථ සඤ්ඤමො සංවරො අවීතික්කමො ඉදං සීලං යං සමාදානං, තං වතං. සංවරට්ඨෙන සීලං, සමාදානට්ඨෙන වතං. ඉදං වුච්චති සීලඤ්චෙව වතඤ්ච. කතමං වතං න සීලං? අට්ඨ ධුතඞ්ගානි: ආරඤ්ඤිකඞ්ගං පිණ්ඩපාතිකඞ්ගං පංසුකූලිකඞ්ගං තෙචීවරිකඞ්ගං සපදානචාරිකඞ්ගං ඛලුපච්ඡාභත්තිකඞ්ගං නෙසජ්ජිකඞ්ගං යථාසන්ථතිකඞ්ගං, ඉදං වුච්චති වතං, න සීලං. විරියසමාදානම්පි වුච්චති වතං, න සීලං. ‘කාමං තචො ච නහාරු ච අට්ඨි ච අවසිස්සතු, උපසුස්සතු සරීරෙ මංසලොහිතං, යං තං පුරිසථාමෙන පුරිසබලෙන පුරිසවිරියෙන පුරිසපරක්කමෙන පත්තබ්බං, න තං අපාපුණිත්වා විරියස්ස සන්ථානං භවිස්සතී”ති චිත්තං පග්ගණ්හාති පදහති. එවරූපම්පි විරියසමාදානං වුච්චති වතං, න සීලං."
                    }
                ],
                "footnotes": [
                    {
                        "type": "footnote",
                        "text": "a. සතිපට්ඨානසංයුත්ත - අම්බපාලිවග්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 676,
            "pali": {
                "entries": [
                    {
                        "type": "gatha",
                        "text": "1. “නාසිස්සං න පිවිස්සාමි විහාරතො න නික්ඛමෙ{1}\nනපි පස්සං නිපාතෙස්සං තණ්හාසල්ලෙ අනූහතෙ”ති{a}",
                        "level": 1
                    },
                    {
                        "type": "paragraph",
                        "text": "චිත්තං පග්ගණ්හාති පදහති, එවරූපම්පි විරියසමාදානං වුච්චති වතං න සීලං. ‘න තාවාහං ඉමං පල්ලඞ්කං භින්දිස්සාමි, යාව මෙ න අනුපාදාය ආසවෙහි චිත්තං විමුච්චිස්සතී”ති චිත්තං පග්ගණ්හාති පදහති. එවරූපම්පි විරියසමාදානං වුච්චති වතං න සීලං. ‘න තාවාහං ඉමම්හා ආසනා වුට්ඨහිස්සාමි, න තාවාහං ඉමම්හා චඞ්කමා ඔරොහිස්සාමි, විහාරා නික්ඛමිස්සාමි, අඩ්ඪයොගා නික්ඛමිස්සාමි, පාසාදා නික්ඛමිස්සාමි, හම්මියා - ගුහාය - ලෙණා - කුටියා - කූටාගාරා - අට්ටා - මාළා - උද්දණ්ඩා - උපට්ඨානසාලාය - මණ්ඩපා - රුක්ඛමූලා නික්ඛමිස්සාමි, යාව මෙ න අනුපාදාය ආසවෙහි චිත්තං විමුච්චිස්සතී’ති චිත්තං පග්ගණ්හාති පදහති. එවරූපං විරියසමාදානං වුච්චති වතං න සීලං. ‘ඉමස්මිඤ්ඤෙව පුබ්බන්හසමයං අරියධම්මං ආහරිස්සාමි සමාහරිස්සාමි අධිගච්ඡිස්සාමි ඵස්සයිස්සාමි සච්ඡිකරිස්සාමී’ති චිත්තං පග්ගණ්හාති පදහති. එවරූපම්පි විරියසමාදානං වුච්චති වතං න සීලං, ඉමස්මිඤ්ඤෙව මජ්ඣන්තිකසමයං - සායන්හසමයං - පුරෙභත්තං - පච්ඡාභත්තං - පුරිමයාමං - පච්ඡිමයාමං - කාළෙ - ජුණ්හෙ - වස්සෙ - හෙමන්තෙ - ගිම්හෙ - පුරිමෙ වයොඛන්ධෙ - මජ්ඣිමෙ වයොඛන්ධෙ - පච්ඡිමෙ වයොඛන්ධෙ අරියධම්මං ආහරිස්සාමි සමාහරිස්සාමි අධිගච්ඡිස්සාමි සච්ඡිකරිස්සාමි ඵස්සයිස්සාමීති චිත්තං පග්ගණ්හාති පදහති. එවරූපම්පි විරියසමාදානං වුච්චති වතං න සීලං."
                    },
                    {
                        "type": "paragraph",
                        "text": "අයං සීලබ්බතපාරිසුද්ධි; එදිසාය{2} සීලබ්බතපාරිසුද්ධියා සමන්නාගතො අස්සාති - කානි සීලබ්බතානස්සු."
                    },
                    {
                        "type": "paragraph",
                        "text": "**පහිතත්තස්ස භික්ඛුනො**ති - ‘පහිතත්තස්සා’ති ආරද්ධවිරියස්ස; ථාමවතො{3} දළ්හපරක්කමස්ස අනික්ඛිත්තඡන්දස්ස අනික්ඛිත්තධුරස්ස කුසලෙසු ධම්මෙසු; අථවා පෙසිතත්තස්ස, යස්සත්ථාය පෙසිතො අත්තත්ථෙ ච ඤායෙ ච ලක්ඛණෙ ච කාරණෙ ච ඨානාඨානෙ ච සබ්බෙ සඞ්ඛාරා අනිච්චාති පෙසිතත්තස්ස; සබ්බෙ සඞ්ඛාරා දුක්ඛාති පෙසිතත්තස්ස; සබ්බෙ ධම්මා අනත්තාති පෙසිතත්තස්ස; අවිජ්ජාපච්චයා සඞ්ඛාරාති පෙසිතත්තස්ස; -පෙ- ජාතිපච්චයා ජරාමරණන්ති පෙසිතත්තස්ස; අවිජ්ජානිරොධා සඞ්ඛාරනිරොධොති පෙසිතත්තස්ස -පෙ- ජාතිනිරොධා ජරාමරණනිරොධොති පෙසිතත්තස්ස; ඉදං දුක්ඛන්ති පෙසිතත්තස්ස -පෙ- අයං දුක්ඛනිරොධගාමිනී පටිපදාති පෙසිතත්තස්ස; ඉමෙ ආසවාති පෙසිතත්තස්ස -පෙ- අයං ආසවනිරොධගාමිනී පටිපදාති පෙසිතත්තස්ස; ඉමෙ ධම්මා අභිඤ්ඤෙය්යාති පෙසිතත්තස්ස -පෙ- ඉමෙ ධම්මා සච්ඡිකාතබ්බාති පෙසිතත්තස්ස; ඡන්නං ඵස්සායතනානං සමුදයඤ්ච අත්ථඞ්ගමඤ්ච අස්සාදඤ්ච ආදීනවඤ්ච නිස්සරණඤ්ච පෙසිතත්තස්ස;"
                    }
                ],
                "footnotes": [
                    {
                        "type": "footnote",
                        "text": "1. නික්ඛමිං - ස්යා. PTS."
                    },
                    {
                        "type": "footnote",
                        "text": "a. පච්චයත්ථෙරගාථා - 3.1.2 මුදිතත්ථෙරගාථා - 4.1.12"
                    },
                    {
                        "type": "footnote",
                        "text": "2. කීදිසාය - සීමු. I. මඡසං."
                    },
                    {
                        "type": "footnote",
                        "text": "3. ථාමගත - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 678,
            "pali": {
                "entries": [
                    {
                        "type": "paragraph",
                        "text": "පඤ්චන්නං උපාදානක්ඛන්ධානං - චතුණ්ණං මහාභූතානං සමුදයඤ්ච අත්ථඞ්ගමඤ්ච අස්සාදඤ්ච ආදීනවඤ්ච නිස්සරණඤ්ච පෙසිතත්තස්ස; යං කිඤ්චි සමුදයධම්මං සබ්බං තං නිරොධධම්මන්ති පෙසිතත්තස්ස. **භික්ඛුනො**ති පුථුජ්ජනකල්යාණකස්ස වා භික්ඛුනො සෙඛස්ස වා භික්ඛුනොති - පහිතත්තස්ස භික්ඛුනො."
                    },
                    {
                        "type": "unindented",
                        "text": "තෙනාහ ථෙරො සාරිපුත්තො:"
                    },
                    {
                        "type": "gatha",
                        "text": "“ක්යාස්ස බ්යප්පථයො අස්සු ක්යාස්සස්සු ඉධ ගොචරා,\nකානි සීලබ්බතානස්සු පහිතත්තස්ස භික්ඛුනො”ති.",
                        "level": 1
                    },
                    {
                        "type": "heading",
                        "text": "16 - 8",
                        "level": 1
                    },
                    {
                        "type": "gatha",
                        "text": "කං සො සික්ඛං සමාදාය එකොදි{1} නිපකො සතො,\nකම්මාරො රජතස්සෙව නිද්ධමෙ මලමත්තනො.",
                        "level": 1
                    },
                    {
                        "type": "paragraph",
                        "text": "**කං සො සික්ඛං සමාදා**යාති - කං සො සික්ඛං ආදාය සමාදාය ආදියිත්වා සමාදියිත්වා ගණ්හිත්වා පරාමසිත්වා අභිනිවිසිත්වාති - කං සො සික්ඛං සමාදාය."
                    },
                    {
                        "type": "paragraph",
                        "text": "**එකොදි{1} නිපකො සතො**ති - ‘එකොදී’ති එකග්ගචිත්තො අචික්ඛිත්තචිත්තො අවිසාහටමානසො, සමථො සමාධින්ද්රියං සමාධිබලං -පෙ- සම්මාසමාධි; **නිපකො**ති නිපකො පණ්ඩිතො පඤ්ඤවා බුද්ධිමා ඤාණී විභාවී මෙධාවී; **සතො**ති චතුහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො; වෙදනාසු - චිත්තෙ - ධම්මෙසු ධම්මානුපස්සනාසතිපට්ඨානං භාවෙන්තො සතො; සෙ වුච්චති සතොති - සතො."
                    },
                    {
                        "type": "paragraph",
                        "text": "**කං සො සික්ඛං සමාදායා**ති - අධිසීලසික්ඛං පුච්ඡති, **නිපකො**ති අධිපඤ්ඤාසික්ඛං පුච්ඡති, **සතො**ති පාරිසුද්ධිං පුච්ඡතීති - කං සො සික්ඛං සමාදාය එකොදි නිපකො සතො."
                    },
                    {
                        "type": "paragraph",
                        "text": "**කම්මාරො රජතස්සෙව නිද්ධමෙ මලමත්තනො**ති - ‘කම්මාරො: වුච්චති සුවණ්ණකාරො; ‘රජතං’ වුච්චති ජාතරූපං. යථා සුවණ්ණකාරො ජාතරූපස්ස ඔළාරිකම්පි මලං ධමති සංධමති නිද්ධමති; මජ්ඣිමකම්පි මලං ධමති සංධමති නිද්ධමති; සුඛුමකම්පි මලං ධමති සංධමති නිද්ධමති; එවමෙවං භික්ඛු අත්තනො ඔළාරිකෙපි කිලෙසෙ ධමති සංධමති නිද්ධමති; එවමෙවං භික්ඛු අත්තනො ඔළාරිකෙපි කිලෙසෙ ධමති සංධමති නිද්ධමති පජහති විනොදෙති බ්යන්තීකරොති අනභාවං ගමෙති."
                    }
                ],
                "footnotes": [
                    {
                        "type": "footnote",
                        "text": "1. එකොදී - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 680,
            "pali": {
                "entries": [
                    {
                        "type": "paragraph",
                        "text": "මජ්ඣිමකෙපි කිලෙසෙ - සුඛුමකෙපි කිලෙසෙ ධමති සංධමති නිද්ධමති පජහති විනොදෙති බ්යන්තීකරොති අනභාවං ගමෙති. අථ වා භික්ඛු අත්තනො රාගමලං දොසමලං මොහමලං මානමලං දිට්ඨිමලං කිලෙසමලං දුච්චරිතමලං අන්ධකරණං අචක්ඛුකරණං අඤ්ඤාණකරණං පඤ්ඤානිරොධිකං විඝාතපක්ඛිකං අනිබ්බානසංවත්තනිකං ධමති සංධමති නිද්ධමති පජහති විනොදෙති බ්යන්තීකරොති අනභාවං ගමෙති; අථ වා සම්මාදිට්ඨියා මිච්ඡාදිට්ඨිං ධමති සන්ධමති නිද්ධමති පජහති විනොදෙති බ්යන්තීකරොති අනභාවං ගමෙති; සම්මාසඞ්කප්පෙන මිච්ඡාසඞ්කප්පං - සම්මාවාචාය මිච්ඡාවාචං - සම්මාකම්මන්තෙන මිච්ඡාකම්මන්තං - සම්මාආජීවෙන මිච්ඡාආජීවං - සම්මාවායාමෙන මිච්ඡාවායාමං - සම්මාසතියා මිච්ඡාසතිං - සම්මාසමාධිනා මිච්ඡාසමාධිං - සම්මාඤාණෙන මිච්ඡාඤාණං - සම්මාවිමුත්තියා මිච්ඡාවිමුත්තිං ධමති සංධමති නිද්ධමති පජහති විනොදෙති බ්යන්තීකරොති අනභාවං ගමෙති. අථවා අරියෙන අට්ඨඞ්ගිකෙන මග්ගෙන සබ්බෙ කිලෙසෙ සබ්බෙ දුච්චරිතෙ සබ්බෙ දරථෙ සබ්බෙ පරිළාහෙ සබ්බෙ සන්තාපෙ සබ්බාකුසලාභිසඞ්ඛාරෙ ධමති සංධමති නිද්ධමති පජහති විනොදෙති බ්යන්තීකරොති අනභාවං ගමෙතීති - කම්මාරො රජතස්සෙව නිද්ධමෙ මලමත්තනො."
                    },
                    {
                        "type": "unindented",
                        "text": "තෙනාහ ථෙරො සාරිපුත්තො:"
                    },
                    {
                        "type": "gatha",
                        "text": "“කං සො සික්ඛං සමාදාය එකොදි නිපකො සතො,\nකම්මාරො රජතස්සෙව නිද්ධමෙ මලමත්තනො”ති.",
                        "level": 1
                    },
                    {
                        "type": "heading",
                        "text": "16 - 9",
                        "level": 1
                    },
                    {
                        "type": "gatha",
                        "text": "විජිගුච්ඡමානස්ස යදිදං ඵාසු\n(සාරිපුත්තාති භගවා)\nරිත්තාසනං සයනං සෙවතො වෙ,\nසම්බොධිකාමස්ස යථානුධම්මං\nතං තෙ පවක්ඛාමි යථා පජානං.",
                        "level": 2
                    },
                    {
                        "type": "paragraph",
                        "text": "**විජිගුච්ඡමානස්ස යදිදං ඵාසූ**ති - ‘විජිගුච්ඡමානස්සා’ති ජාතියා විජිගුච්ඡමානස්ස, ජරාය - බ්යාධිනා - මරණෙන - සොකෙහි - පරිදෙවෙහි - දුක්ඛෙහි - දොමනස්සෙහි - උපායාසෙහි -පෙ- දිට්ඨිබ්යසනෙන දුක්ඛෙන විජිගුච්ඡමානස්ස අට්ටීයමානස්ස හරායමානස්සාති - විජිගුච්ඡමානස්ස; **යදිදං ඵාසූ**ති යං ඵාසු ඵාසුවිහාරං තං කථයිස්සාමි; කතමො ඵාසුවිහාරො? සම්මාපටිපදා අනුලොමපටිපදා අපච්චනීකපටිපදා අන්වත්ථපටිපදා ධම්මානුධම්මපටිපදා සීලෙසු පරිපූරකාරිතා ඉන්ද්රියෙසු ගුත්තද්වාරතා භොජනෙසු මත්තඤ්ඤුතා ජාගරියානුයොගො සතිසම්පජඤ්ඤං චත්තාරො සතිපට්ඨානා චත්තාරො සම්මප්පධානා චත්තාරො ඉද්ධිපාදා පඤ්චින්ද්රියානි පඤ්ච බලානි සත්ත බොජ්ඣඞ්ගා අරියො අට්ඨඞ්ගිකො මග්ගො නිබ්බානඤ්ච නිබ්බානගාමිනී ච පටිපදා; අයං ඵාසුවිහාරොති - විජිගුච්ඡමානස්ස යදිදං ඵාසු."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 682,
            "pali": {
                "entries": [
                    {
                        "type": "paragraph",
                        "text": "**සාරිපුත්තා**ති - භගවා තං ථෙරං නාමෙනාලපති; **භගවා**ති ගාරවාධිවචනං; අපිච, භග්ගරාගොති භගවා; භග්ගදොසොති භගවා; භග්ගමොහොති භගවා; භග්ගමානොති භගවා; භග්ගදිට්ඨීති භගවා; භග්ගකණ්ටකොති භගවා; භග්ගකිලෙසොති භගවා; භජි විභජි පටිවිභජි ධම්මරතනන්ති භගවා භවානං අන්තකරොති භගවා, භාවිතකායො භාවිතසීලො භාවිතචිත්තො භාවිතපඤ්ඤොති භගවා; භජි වා භගවා අරඤ්ඤෙ වනපත්ථානි පන්තානි සෙනාසනානි අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානී‘ති භගවා, භාගී වා භගවා චීවර පිණ්ඩපාතසෙනාසනගිලානපච්චයභෙසජ්ජපරික්ඛාරානන්ති භගවා, භාගී වා භගවා අත්ථරසස්ස ධම්මරසස්ස විමුත්තිරසස්ස අධිසීලස්ස අධිචිත්තස්ස අධිපඤ්ඤායාති භගවා. භාගී වා භගවා චතුන්නං ඣානානං චතුන්නං අප්පමඤ්ඤානං චතුන්නං අරූපසමාපත්තීනන්ති භගවා, භාගී වා භගවා අට්ඨන්නං විමොක්ඛානං අට්ඨන්නං අභිභායතනානං නවන්නං අනුපුබ්බවිහාරසමාපත්තීනන්ති භගවා; භාගී වා භගවා දසන්නං සඤ්ඤාභාවනානං දසන්නං කසිණසමාපත්තීනං, ආනාපානසතිසමාධිස්ස අසුභසමාපත්තියාති භගවා, භාගී වා භගවා චතුන්නං සතිපට්ඨානානං චතුන්නං සම්මප්පධානානං චතුන්නං ඉද්ධිපාදානං පඤ්චන්නං ඉන්ද්රියානං පඤ්චන්නං බලානං සත්තන්නං බොජ්ඣඞ්ගානං අරියස්ස අට්ඨඞ්ගිකස්ස මග්ගස්සාති භගවා; භාගී වා භගවා දසන්නං තථාගතබලානං චතුන්නං වෙසාරජ්ජානං චතුන්නං පටිසම්භිදානං ඡන්නං අභිඤ්ඤානං ඡන්නං බුද්ධධම්මානන්ති භගවා, භගවාති නෙතං නාමං මාතරා කතං, න පිතරා කතං, න භාතරා කතං, න භගිනියා කතං, න මිත්තාමච්චෙහි කතං, න ඤාතිසාලොහිතෙහි කතං, න සමණබ්රාහ්මණෙහි කතං, න දෙවතාහි කතං, විමොක්ඛන්තිකමෙතං බුද්ධානං භගවන්තානං බොධියා මූලෙ සහ සබ්බඤ්ඤුතඤාණස්ස පටිලාභා සච්ඡිකා පඤ්ඤත්ති යදිදං භගවාති - සාරිපුත්තාති භගවා. ‘"
                    },
                    {
                        "type": "paragraph",
                        "text": "**රිත්තාසනං සයනං සෙවතො වෙ**ති - ‘ආසනං’ වුච්චති යත්ථ නිසීදති මඤ්චො පීඨං භිසි තට්ටිකා චම්මඛණ්ඩො තිණසන්ථාරො පණ්ණසන්ථාරො පලාල{1} සන්ථාරො; ‘සයනං’ වුච්චති සෙනාසනං: විහාරො අඩ්ඪයොගො පාසාදො හම්මියං ගුහා, තං සයනාසනං අසප්පායරූපදස්සනෙන රිත්තං විවිත්තං පවිවිත්තං, අසප්පායසද්දසවණෙන -පෙ- අසප්පායෙහි පඤ්චහි කාමගුණෙහි රිත්තං විවිත්තං පවිවිත්තං; රිත්තං සයනාසනං සෙවතො නිසෙවතො සංසෙවතො පටිසෙවතොති - රිත්තාසනං සයනං සෙවතො වෙ."
                    }
                ],
                "footnotes": [
                    {
                        "type": "footnote",
                        "text": "1. පලාස - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 684,
            "pali": {
                "entries": [
                    {
                        "type": "paragraph",
                        "text": "**සම්බොධිකාමස්ස යථානුධම්ම**න්ති - ‘සම්බොධි’ වුච්චති චතූසු මග්ගෙසු ඤාණං පඤ්ඤා පඤ්ඤින්ද්රියං පඤ්ඤාබලං -පෙ- ධම්මවිචයසම්බොජ්ඣඞ්ගො වීමංසා විපස්සනා සම්මාදිට්ඨි; තං සම්බොධිං බුජ්ඣිතුකාමස්ස අනුබුජ්ඣිතුකාමස්ස පටිවිජ්ඣිතුකාමස්ස සම්බුජ්ඣිතුකාමස්ස අධිගන්තුකාමස්ස ඵස්සිතුකාමස්ස සච්ඡිකාතුකාමස්සාති - සම්බොධිකාමස්ස; **යථානුධම්ම**න්ති කතමෙ බොධියා අනුධම්මා? සම්මාපටිපදා අනුලොමපටිපදා අපච්චනීකපටිපදා අන්වත්ථපටිපදා ධම්මානුධම්මපටිපදා සීලෙසු පරිපූරකාරිතා ඉන්ද්රියෙසු ගුත්තද්වාරතා භොජනෙසු මත්තඤ්ඤුතා ජාගරියානුයොගො සතිසම්පජඤ්ඤං; ඉමෙ වුච්චන්ති බොධියා අනුධම්මා; අථවා චතුන්නං මග්ගානං පුබ්බභාගෙ විපස්සනා, ඉමෙ වුච්චන්ති බොධියා අනුධම්මාති - සම්බොධිකාමස්ස යථානුධම්මං."
                    },
                    {
                        "type": "paragraph",
                        "text": "**තං තෙ පවක්ඛාමි යථා පජාන**න්ති - ‘ත’න්ති බොධියා අනුධම්මං **පවක්ඛාමී**ති පවක්ඛාමි ආචික්ඛිස්සාමි දෙසෙස්සාමි පඤ්ඤපෙස්සාමි පට්ඨපෙස්සාමි විචරිස්සාමි විභජිස්සාමි උත්තානීකරිස්සාමි පකාසිස්සාමි; **යථා පජාන**න්ති යථා පජානං යථා පජානන්තො ආජානන්තො විජානන්තො පටිවිජානන්තො පටිවිජ්ඣන්තො, න ඉතිහිතිහං න ඉතිකිරාය න පරම්පරාය න පිටකසම්පදාය න තක්කහෙතු න නයහෙතු න ආකාරපරිවිතක්කෙන න දිට්ඨිනිජ්ඣානක්ඛන්තියා සාමං සයං අභිඤ්ඤාතං අත්තපච්චක්ඛං ධම්මං තං කථයිස්සාමීති - තං තෙ පවක්ඛාමි යථා පජානං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“විජිගුච්ඡමානස්ස යදිදං ඵාසු\n(සාරිපුත්තාති භගවා)\nරිත්තාසනං සයනං සෙවතො ව,\nසම්බොධිකාමස්ස යථානුධම්මං\nතං තෙ පවක්ඛාමි යථා පජාන”න්ති.",
                        "level": 2
                    },
                    {
                        "type": "heading",
                        "text": "16 - 10",
                        "level": 1
                    },
                    {
                        "type": "gatha",
                        "text": "පඤ්චන්න ධීරො භයානං න භායෙ\nභික්ඛු සතො සප්පරියන්තචාරී,{1}\nඩංසාධිපාතාන සිරිංසපානං{2}\nමනුස්සඵස්සාන{3} චතුප්පදානං.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. සපරියන්තචාරී - මඡසං."
                    },
                    {
                        "type": "footnote",
                        "text": "2. සරීසපානං - මඡසං."
                    },
                    {
                        "type": "footnote",
                        "text": "3. මනුස්සඵස්සානං - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 686,
            "pali": {
                "entries": [
                    {
                        "type": "paragraph",
                        "text": "**පඤ්චන්න ධීරො භයානං න භායෙ**ති - ‘ධීරො’ති ධීරො පණ්ඩිතො පඤ්ඤවා බුද්ධිමා - ඤාණී විභාවී මෙධාවී වීරො පඤ්චන්නං භයානං න භායෙය්ය න තසෙය්ය න සන්තසෙය්ය න උත්තසෙය්ය න උත්තසෙය්ය න පරිත්තසෙය්ය න සන්තාසං ආපජ්ජෙය්ය, අභීරූ අස්ස අච්ඡම්භී අනුත්රාසී අපලායී පහීනභයභෙරවො විගතලොමහංසො විහරෙය්යාති - පඤ්චන්න ධීරො භයානං න භායෙ."
                    },
                    {
                        "type": "paragraph",
                        "text": "**භික්ඛු සතො සප්පරියන්තචාරී**ති - ‘භික්ඛූ’ති පුථුජ්ජනකල්යාණකො වා භික්ඛු, සෙඛො වා භික්ඛු; **සතො**ති චතුහි කාරණෙහි සතො: කායෙ කායානුපස්සනාසතිපට්ඨානං භාවෙන්තො සතො, වෙදනාසු - චිත්තෙ - ධම්මෙසු ධම්මානුපස්සනාසතිපට්ඨානං භාවෙන්තො සතො; සො වුච්චති සතො; **සප්පරියන්තචාරී**ති චත්තාරො පරියන්තා: සීලසංවරපරියන්තො, ඉන්ද්රියසංවරපරියන්තො, භොජනෙ මත්තඤ්ඤුතාපරියන්තො, ජාගරියානුයොගපරියන්තො; කතමො සීලසංවරපරියන්තො? ඉධ භික්ඛු සීලවා හොති. පාතිමොක්ඛසංවරසංවුතො විහරති, ආචාරගොචරසම්පන්නො අණුමත්තෙසු වජ්ජෙසු භයදස්සාවී, සමාදාය සික්ඛති සික්ඛාපදෙසු, අන්තොපූතිභාවං පච්චවෙක්ඛමානො, අන්තො සීලසංවරපරියන්තෙ චරති; මරියාදං න භින්දති, අයං සීලසංවරපරියන්තො. කතමො ඉන්ද්රියසංවරපරියන්තො? ඉධ භික්ඛු චක්ඛුනා රූපං දිස්වා න නිමිත්තග්ගාහී හොති නානුබ්යඤ්ජනග්ගාහී යත්වාධිකරණමෙනං -පෙ- චක්ඛුන්ද්රියෙ සංවරං ආපජ්ජති. සොතෙන සද්දං සුත්වා ඝානෙන ගන්ධං ඝායිත්වා - ජිව්හාය රසං සායිත්වා - කායෙන ඵොට්ඨබ්බං ඵුසිත්වා - මනසා ධම්මං විඤ්ඤාය න නිමිත්තග්ගාහී හොති නානුබ්යඤ්ජනග්ගාහී යත්වාධිකරණමෙනං මනින්ද්රියං අසංවුතං විහරන්තං අභිජ්ඣා දොමනස්සා පාපකා අකුසලා ධම්මා අන්වාස්සවෙය්යුං, තස්ස සංවරාය පටිපජ්ජති; රක්ඛති මනින්ද්රියං, මනින්ද්රියෙ සංවරං ආපජ්ජති ආදින්නපරියායං පච්චවෙක්ඛමානො අන්තො ඉන්ද්රියසංවරපරියන්තෙ චරති, මරියාදං න භින්දති, අයං ඉන්ද්රියසංවරපරියන්තො. කතමො භොජනෙ මත්තඤ්ඤුතාපරියන්තො? ඉධ භික්ඛු පටිසඞ්ඛා යොනිසො ආහාරං ආහාරෙති, නෙව දවාය, න මදාය, න මණ්ඩනාය, න විභූසණාය; යාවදෙව ඉමස්ස කායස්ස ඨිතියා යාපනාය, විහිංසූපරතියා බ්රහ්මචරියානුග්ගහාය, ඉති පුරාණඤ්ච වෙදනං පටිහඞ්ඛාමි, නවඤ්ච වෙදනං න උප්පාදෙස්සාමි, යාත්රා ච මෙ භවිස්සති. අනවජ්ජතා ච ඵාසුවිහාරො චාති. අක්ඛබ්භඤ්ජන - වණපටිච්ඡාදන - පුත්තමංසූපමං පච්චවෙක්ඛමානො අන්තො භොජනෙ මත්තඤ්ඤුතාපරියන්තෙ චරති, මරියාදං න භින්දති; අයං භොජනෙ මත්තඤ්ඤුතාපරියන්තො."
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 688,
            "pali": {
                "entries": [
                    {
                        "type": "paragraph",
                        "text": "කතමො ජාගරියානුයොගපරියන්තො? ඉධ භික්ඛු දිවසං චඞ්කමෙන නිසජ්ජාය ආවරණීයෙහි ධම්මෙහි චිත්තං පරිසොධෙති, රත්තියා පඨමං යාමං චඞ්කමෙන නිසජ්ජාය ආවරණීයෙහි ධම්මෙහි චිත්තං පරිසොධෙති. රත්තියා මජ්ඣිමං යාමං දක්ඛිණෙන පස්සෙන සීහසෙය්යං කප්පෙති පාදෙ පාදං අච්චාධාය සතො සම්පජානො උට්ඨානසඤ්ඤං මනසි කරිත්වා, රත්තියා පච්ඡිමං යාමං පච්චුට්ඨාය චඞ්කමෙන නිසජ්ජාය ආවරණීයෙහි ධම්මෙහි චිත්තං පරිසොධෙති. භද්දෙකරත්තවිහාරං පච්චවෙක්ඛමානො අන්තොජාගරියානුයොගපරියන්තෙ චරති, මරියාදං න භින්දති; අයං ජාගරියානුයොගපරියන්තොති - භික්ඛු සතො සප්පරියන්තචාරී."
                    },
                    {
                        "type": "paragraph",
                        "text": "**ඩංසාධිපාතාන සිරිංසපාන**න්ති - ‘ඩංසා’ වුච්චන්ති පිඞ්ගලමක්ඛිකායො; ‘**අධිපාතකා’** වුච්චන්ති සබ්බාපි මක්ඛිකායො; කිං කාරණා අධිපාතකා වුච්චන්ති සබ්බාපි මක්ඛිකායො? තා උප්පතිත්වා උප්පතිත්වා ඛාදන්ති; තංකාරණා අධිපාතකා වුච්චන්ති සබ්බාපි මක්ඛිකායො. ‘**සිරිංසපා’** වුච්චන්ති අහීති - ඩංසාධිපාතාන සිරිංසපානං"
                    },
                    {
                        "type": "paragraph",
                        "text": "**මනුස්සඵස්සාන චතුප්පදාන**න්ති - ‘මනුස්සඵස්සා’ වුච්චන්ති චොරා වා අස්සු මානවා වා කතකම්මා වා අකතකම්මා වා; තෙ භික්ඛුං පඤ්හං වා පුච්ඡෙය්යුං, වාදං වා ආරොපෙය්යුං, අක්කොසෙය්යුං පරිභාසෙය්යුං රොසෙය්යුං විරොසෙය්යුං හිංසෙය්යුං විහිංසෙය්යුං හෙඨෙය්යුං විහෙඨෙය්යුං ඝාතෙය්යුං උපඝාතෙය්යුං උපඝාතං වා කරෙය්යුං. යො කොචි මනුස්සතො උපඝාතො මනුස්සඵස්සො; **චතුප්පදාන**න්ති සීහා බ්යග්ඝා දීපී අච්ඡා තරච්ඡා කොකා මහිසා හත්ථි; තෙ භික්ඛුං මද්දෙය්යුං ඛාදෙය්යුං හිංසෙය්යුං විහිංසෙය්යුං හෙඨෙය්යුං විහෙඨෙය්යුං ඝාතෙය්යුං උපඝාතෙය්යුං උපඝාතං වා කරෙය්යුං, චතුප්පදතො උපඝාතො යං කිඤ්චි චතුප්පදභයන්ති - මනුස්සඵස්සාන චතුප්පදානං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පඤ්චන්න ධීරො භයානං න භායෙ භික්ඛු සතො සප්පරියන්තචාරී,\nඩංසාධිපාතාන සිරිංසපානං{1} මනුස්සඵස්සාන{2} චතුප්පදාන”න්ති.",
                        "level": 1
                    },
                    {
                        "type": "heading",
                        "text": "16 - 11",
                        "level": 1
                    },
                    {
                        "type": "gatha",
                        "text": "පරධම්මිකානම්පි න සන්තසෙය්ය දිස්වාපි තෙසං බහුභෙරවානි,\nඅථාපරානි අභිසම්භවෙය්ය{3} පරිස්සයානි කුසලානුඑසී.",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. ඩංසාධිපාතානං සරීසපානං - මඡසං"
                    },
                    {
                        "type": "footnote",
                        "text": "2. මනුස්සඵස්සානං - මඡසං."
                    },
                    {
                        "type": "footnote",
                        "text": "3. අභිසම්භවෙය්යුං - ස්යා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 690,
            "pali": {
                "entries": [
                    {
                        "type": "paragraph",
                        "text": "**පරධම්මිකානම්පි න සන්තසෙය්ය දිස්වාපි තෙසං බහුභෙරවානී**ති - ‘පරධම්මිකා’ වුච්චන්ති සත්ත සහධම්මිකෙ ඨපෙත්වා යෙ කෙචි බුද්ධෙ ධම්මෙ සඞ්ඝෙ අප්පසන්නා. තෙ භික්ඛුං පඤ්හං වා පුච්ඡෙය්යුං වාදං වා ආරොපෙය්යුං, අක්කොසෙය්යුං පරිභාසෙය්යුං රොසෙය්යුං විරොසෙය්යුං හිංසෙය්යුං විහිංසෙය්යුං හෙඨෙය්යුං විහෙඨෙය්යුං ඝාතෙය්යුං උපඝාතෙය්යුං උපඝාතං වා කරෙය්යුං. තෙසං බහුභෙරවෙ පස්සිත්වා වා සුණිත්වා වා න වෙධෙය්ය න පවෙධෙය්ය න සම්පවෙධෙය්ය, න තසෙය්ය න සන්තසෙය්ය න උත්තසෙය්ය න පරිත්තසෙය්ය න භායෙය්ය න සන්තාසං ආපජ්ජෙය්ය, අභීරු අස්ස අච්ඡම්භී අනුත්රාසී අපලායී, පහීනභයභෙරවො විගතලොමහංසො විහරෙය්යාති - පරධම්මිකානම්පි න සන්තසෙය්ය දිස්වාපි තෙසං බහුභෙරවානි."
                    },
                    {
                        "type": "paragraph",
                        "text": "**අථාපරානි අභිසම්භවෙය්ය{1} පරිස්සයානි කුසලානුඑසී**ති - අථාපරානිපි අත්ථි අභිසම්භොතබ්බානි අභිභවිතබ්බානි අජ්ඣොත්ථරිතබ්බානි පරියාදියිතබ්බානි මද්දිතබ්බානි. **පරිස්සයා**ති ද්වෙ පරිස්සයා: පාකටපරිස්සයා ච පටිච්ඡන්නපරිස්සයා ච -පෙ- එවම්පි තත්රාසයාති පරිස්සයා. **කුසලානුඵසී**ති සම්මාපටිපදං අනුලොමපටිපදං අපච්චනීකපටිපදං අන්වත්ථපටිපදං -පෙ- අරියං අට්ඨඞ්ගිකං මග්ගං නිබ්බානඤ්ච නිබ්බානගාමිනිඤ්ච පටිපදං එසන්තෙන ගවෙසන්තෙන පරියෙසන්තෙන පරිස්සයා අභිසම්භොතබ්බා අභිභවිතබ්බා අජ්ඣොත්ථරිතබ්බා පරියාදියිතබ්බා මද්දිතබ්බාති - අථාපරානි අභිසම්භවෙය්ය පරිස්සයානි කුසලානුඑසී."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පරධම්මිකානම්පි න සන්තසෙය්ය\nදිස්වාපි තෙසං බහුභෙරවාති.\nඅථාපරානි අභිසම්භවෙය්ය\nපරිස්සයානි කුසලානුඑසී”ති.",
                        "level": 2
                    },
                    {
                        "type": "heading",
                        "text": "16 - 12",
                        "level": 1
                    },
                    {
                        "type": "gatha",
                        "text": "ආතඞ්කඵස්සෙන ඛුදාය ඵුට්ඨො\nසීතං අථුණ්හං{2} අධිවාසයෙය්ය.\nසො තෙහි ඵුට්ඨො බහුධා අනොකො\nවිරියපරක්කමං දළ්හං කරෙය්ය.",
                        "level": 2
                    },
                    {
                        "type": "paragraph",
                        "text": "**ආතඞ්කඵස්සෙන ඛුදාය ඵුට්ඨො**ති - ‘ආතඞ්කඵස්සො’ වුච්චති රොගඵස්සො. රොගඵස්සෙන ඵුට්ඨො පරෙතො සමොහිතො සමන්නාගතො අස්ස; චක්ඛුරොගෙන ඵුට්ඨො පරෙතො සමොහිතො සමන්නාගතො අස්ස; සොතරොගෙන - ඝානරොගෙන - ජිව්හාරොගෙන - කායරොගෙන -පෙ- ඩංසමකසවාතාතපසිරිංසපසම්ඵස්සෙන ඵුට්ඨො පරෙතො සමොහිතො සමන්නාගතො අස්ස. ‘**ඛුදා’** වුච්චති ඡාතකො. ඡාතකෙන ඵුට්ඨො පරෙතො සමොහිතො සමන්නාගතො අස්සාති - ආතඞ්කඵස්සෙන ඛුදාය ඵුට්ඨො."
                    }
                ],
                "footnotes": [
                    {
                        "type": "footnote",
                        "text": "1. අභිසම්භවෙය්යුං PTS"
                    },
                    {
                        "type": "footnote",
                        "text": "2. අතුණ්හං - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 692,
            "pali": {
                "entries": [
                    {
                        "type": "paragraph",
                        "text": "**සීතං අථුණ්හං{1} අධිවාසයෙය්යා**ති - ‘සීත’න්ති ද්වීහි කාරණෙහි සීතං හොති: අබ්භන්තරධාතුපකොප{2} වසෙන වා සීතං හොති. බහිද්ධා උතුවසෙන වා සීතං හොති. **උණ්හ**න්ති ද්වීහි කාරණෙහි උණ්හං හොති. අබ්භන්තරධාතුපකොප{2}වසෙන වා උණ්හං හොති. බහිද්ධා උතූවසෙන වා උණ්හං හොතීති - සීතං අථුණ්හං. **අධිවාසයෙය්යා**ති ඛමො අස්ස සීතස්ස උණ්හස්ස ජිඝච්ඡාය පිපාසාය ඩංසමකසවාතාතපසිරිංසපසම්ඵස්සානං, දුරුත්තානං දුරාගතානං වචනපථානං, උප්පන්නානං සාරීරිකානං වෙදනානං දුක්ඛානං තිප්පානං ඛරානං කටුකානං අසාතානං අමනාපානං පාණහරානං අධිවාසකජාතිකො අස්සාති - සීතං අථුණ්හං{1} අධිවාසයෙය්ය."
                    },
                    {
                        "type": "paragraph",
                        "text": "**සො තෙහි ඵුට්ඨො බහුධා අනොකො**ති - ‘සො තෙහී’ති ආතඞ්කඵස්සෙන ච ඛුදාය ච සීතෙන ච උණ්හෙන ච ඵුට්ඨො පරෙතො සමොහිතො සමන්නාගතො අස්සාති - සො තෙහි ඵුට්ඨො. **බහුධා**ති අනෙකවිධෙහි ආකාරෙහි ඵුට්ඨො පරෙතො සමොහිතො සමන්නාගතො අස්සාති - සො තෙහි ඵුට්ඨො බහුධා. **අනොකො**ති අභිසඞ්ඛාරසහගතවිඤ්ඤාණස්ස ඔකාසං න කරොතීතිපි - අනොකො. අථවා, කායදුච්චරිතස්ස වචීදුච්චරිතස්ස මනොදුච්චරිතස්ස ඔකාසං න කරොතීතිපි අනොකොති - සො තෙහි ඵුට්ඨො බහුධා අනොකො."
                    },
                    {
                        "type": "paragraph",
                        "text": "**විරියපරක්කමං දළ්හං කරෙය්යා**ති - ‘විරියපරක්කමො’ වුච්චති: “යො චෙතසිකො විරියාරම්භො නික්කමො පරක්කමො උය්යාමො වායාමො උස්සාහො උස්සොළ්හී අප්පටිවානී ථාමො ධිති{3} අසිථිලපරක්කමතා අනික්ඛිත්තඡන්දතා අනික්ඛිත්තධුරතා ධුරසම්පග්ගාහො විරියං විරියින්ද්රියං විරියබලං සම්මාවායාමො”a. **විරියපරක්කමං දළ්හං කරෙය්යා**ති - විරියපරක්කමං දළ්හං කරෙය්ය, ථිරං කරෙය්ය, දළ්හසමාදානො අස්ස අවත්ථිතසමාදානොති - විරියපරක්කමං දළ්හං කරෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ආතඞ්කඵස්සෙන ඛුදාය ඵුට්ඨො\nසීතං අථුණ්හං අධිවාසයෙය්ය,\nසො තෙහි ඵුට්ඨො බහුධා අනොකො\nවිරියපරක්කමං දළ්හං කරෙය්යා”ති.",
                        "level": 2
                    },
                    {
                        "type": "heading",
                        "text": "16 - 13",
                        "level": 1
                    },
                    {
                        "type": "gatha",
                        "text": "ථෙය්යං න කරෙය්ය{4} න මුසා භණෙය්ය\nමෙත්තාය ඵස්සෙ තසථාවරානි,\nයදාවිලත්තං මනසො විජඤ්ඤා\nකණ්හස්ස පක්ඛොති විනොදයෙය්ය.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. අතුණහං, සීමු."
                    },
                    {
                        "type": "footnote",
                        "text": "2. ධාතුසංඛොභ - ස."
                    },
                    {
                        "type": "footnote",
                        "text": "3. ඨිති - සීමු. II."
                    },
                    {
                        "type": "footnote",
                        "text": "4. කරෙ - සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 694,
            "pali": {
                "entries": [
                    {
                        "type": "paragraph",
                        "text": "**ථෙය්යං න කරෙය්ය න මුසා භණෙය්යා**ති - ‘ථෙය්යං න කරෙය්යා’ති ඉධ භික්ඛු අදින්නාදානං පහාය අදින්නාදානා පටිවිරතො අස්ස, දින්නාදායී දින්නපාටිකඞ්ඛී අථෙනෙන සුචිභූතෙන අත්තනා විහරෙය්යාති - ථෙය්යං න කරෙය්ය. **න මුසා භණෙය්යා**ති ඉධ භික්ඛු මුසාවාදං පහාය මුසාවාදා පටිවිරතො අස්ස, සච්චවාදී සච්චසන්ධො ථෙතො පච්චයිකො අවිසංවාදකො ලොකස්සාති - ථෙය්යං න කරෙය්ය න මුසා භණෙය්ය."
                    },
                    {
                        "type": "paragraph",
                        "text": "**මෙත්තාය ඵස්සෙ තසථාවරානී**ති - ‘මෙත්තා’ති “යා සත්තෙසු මෙත්ති මෙත්තායනා මෙත්තායිතත්තං අනුද්දයා අනුද්දයතා{1} අනුද්දයිතත්තං හිතෙසිතා අනුකම්පා අබ්යාපාදො අබ්යාපජ්ජො අදොසො කුසලමූලං{a}. **තසා**ති යෙසං තසිනා තණ්හා අප්පහීනා, යෙසඤ්ච භයභෙරවා අප්පහීනා. කිං කාරණා වුච්චන්ති තසා? තෙ තසන්ති උත්තසන්ති පරිතසන්ති භායන්ති සන්තාසං ආපජ්ජන්ති. තංකාරණා වුච්චන්ති තසා. **ථාවරා**ති යෙසං තසිනා තණ්හා පහීනා, යෙසඤ්ච භයභෙරවා පහීනා. කිංකාරණා වුච්චන්ති ථාවරා? තෙ න තසන්ති න උත්තසන්ති න පරිතසන්ති න භායන්ති, සන්තාසං න ආපජ්ජන්ති, තංකාරණා වුච්චන්ති ථාවරා."
                    },
                    {
                        "type": "paragraph",
                        "text": "**මෙත්තාය ඵස්සෙ තසථාවරානී**ති - තසෙ ච ථාවරෙ ච මෙත්තාය ඵස්සෙය්ය ඵරෙය්ය, මෙත්තාසහගතෙන චෙතසා විපුලෙන මහග්ගතෙන අප්පමාණෙන අවෙරෙන අබ්යාපජ්ජෙන ඵරිත්වා විහරෙය්යාති - මෙත්තාය ඵස්සෙ තසථාවරානි."
                    },
                    {
                        "type": "paragraph",
                        "text": "**යදාවිලත්තං මනසො විජඤ්ඤා**ති - ‘යදා’ති යං{2} **මනසො**ති “යං චිත්තං මනො මානසං හදයං පණ්ඩරං මනො මනායතනං මනින්ද්රියං විඤ්ඤාණං විඤ්ඤාණක්ඛන්ධො තජ්ජාමනොවිඤ්ඤාණධාතු”{a} කායදුච්චරිතෙන චිත්තං ආවිලං හොති ලුළිතං එරිතං ඝට්ටිතං චලිතං භන්තං අවුපසන්තං, වචීදුච්චරිතෙන - මනොදුච්චරිතෙන - රාගෙන - දොසෙන - මොහෙන - කොධෙන - උපනාහෙන - මක්ඛෙන - පලාසෙන - ඉස්සාය - මච්ඡරියෙන - මායාය - සාඨෙය්යෙන - ථම්භෙන - සාරම්භෙන - මානෙන - අතිමානෙන - මදෙන - පමාදෙන - සබ්බකිලෙසෙහි - සබ්බදුච්චරිතෙහි - සබ්බදරථෙහි - සබ්බපරිළාහෙහි - සබ්බසන්තාපෙහි - සබ්බාකුසලාභිසඞ්ඛාරෙහි චිත්තං ආවිලං හොති ලුළිතං එරිතං ඝට්ටිතං චලිතං භන්තං අවුපසන්තං. **යදාවිලත්තං මනසො විජඤ්ඤා**ති - චිත්තස්ස ආවිලභාවං ජානෙය්ය ආජානෙය්ය විජානෙය්ය පටිවිජානෙය්ය පටිවිජ්ඣෙය්යාති - යදාවිලත්තං මනසො විජඤ්ඤා."
                    }
                ],
                "footnotes": [
                    {
                        "type": "footnote",
                        "text": "1. අනුද්දයනා - සීමු. II."
                    },
                    {
                        "type": "footnote",
                        "text": "a. ධම්මසඞ්ගණි - නික්ඛෙපකණ්ඩ."
                    },
                    {
                        "type": "footnote",
                        "text": "2. යදා - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 696,
            "pali": {
                "entries": [
                    {
                        "type": "paragraph",
                        "text": "**කණ්හස්ස පක්ඛොති විනොදයෙය්යා**ති - ‘කණ්හො’ති යො සො මාරො කණ්හො අධිපති අන්තගූ නමුචි පමත්තබන්ධු. කණ්හස්ස **පක්ඛො** මාරපක්ඛො මාරපාසො මාරබලිසං මාරාමිසං මාරවිසයො මාරනිවාපො{1} මාරගොචරො මාරබන්ධනන්ති පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති - එවම්පි කණ්හස්ස පක්ඛොති විනොදයෙය්ය. අථවා **කණ්හස්ස පක්ඛො** - මාරපක්ඛො අකුසලපක්ඛො දුක්ඛුද්රයො{2} දුක්ඛවිපාකො නිරයසංවත්තනිකො තිරච්ඡානයොනිසංවත්තනිකො පෙත්තිවිසයසංවත්තනිකොති පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති - එවම්පි කණ්හස්ස පක්ඛොති විනොදයෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ථෙය්යං න කරෙය්ය න මුසා භණෙය්ය\nමෙත්තාය ඵස්සෙ තසථාවරානි,\nයදාවිලත්තං මනසො විජඤ්ඤා\nකණ්හස්ස පක්ඛොති විනොදයෙය්යා”ති.",
                        "level": 2
                    },
                    {
                        "type": "heading",
                        "text": "16 - 14",
                        "level": 1
                    },
                    {
                        "type": "gatha",
                        "text": "කොධාතිමානස්ස වසං න ගච්ඡෙ\nමූලම්පි තෙසං පලිඛඤ්ඤ තිට්ඨෙ,\nඅථප්පියං වා පන අප්පියං වා\nඅද්ධා භවන්තො අභිසම්භවෙය්ය.",
                        "level": 2
                    },
                    {
                        "type": "paragraph",
                        "text": "**කොධාතිමානස්ස වසං න ගච්ඡෙ**ති - ‘කොධො’ති “යො චිත්තස්ස ආඝාතො පටිඝාතො -පෙ- චණ්ඩික්කං අසුරොපො{3} අනත්තමනතා චිත්තස්ස”{b} **අතිමානො**ති “ඉධෙකච්චො පරං අතිමඤ්ඤති ජාතියා වා ගොත්තෙන වා -පෙ- අඤ්ඤතරඤ්ඤතරෙන වා වත්ථුනා.{c} **කොධාතිමානස්ස වසං න ගච්ඡෙ**ති කොධස්ස ච අතිමානස්ස ච වසං න ගච්ඡෙය්ය, කොධඤ්ච අතිමානඤ්ච පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති කොධාතිමානස්ස වසං න ගච්ඡෙ."
                    },
                    {
                        "type": "paragraph",
                        "text": "**මූලම්පි තෙසං පලිඛඤ්ඤ තිට්ඨෙ**ති - කතමං කොධස්ස මූලං: අවිජ්ජා මූලං, අයොනිසොමනසිකාරො මූලං, අස්මිමානො මූලං, අහිරිකං මූලං, අනොත්තප්පං මූලං, උද්ධච්චං මූලං. ඉදං කොධස්ස මූලං. කතමං අතිමානස්ස මූලං: අවිජ්ජා මූලං, අයොනිසොමනසිකාරො මූලං, අස්මිමානො මූලං, අහිරිකං මූලං, අනොත්තප්පං මූලං, උද්ධච්චං මූලං. ඉදං අතිමානස්ස මූලං. **මූලම්පි තෙසං පලිඛඤ්ඤ තිට්ඨෙ**ති කොධස්ස ච අතිමානස්ස ච මූලං පලිඛණිත්වා උද්ධරිත්වා සමුද්ධරිත්වා උප්පාටයිත්වා සමුප්පාටයිත්වා පජහිත්වා විනොදෙත්වා බ්යන්තීකරිත්වා අනභාවං ගමෙත්වා තිට්ඨෙය්ය සන්තිට්ඨෙය්යාති - මූලම්පි තෙසං පලිඛඤ්ඤ තිට්ඨෙ."
                    }
                ],
                "footnotes": [
                    {
                        "type": "footnote",
                        "text": "1. මාරන්තතපො - ස්යා, PTS. මාරනිවාසො - සීමු. II. මඡසං."
                    },
                    {
                        "type": "footnote",
                        "text": "2. දුක්ඛුද්දයො - සීමු. II. මඡසං. දුක්ඛද්දසො - ස. දුක්ඛුදයො - PTS."
                    },
                    {
                        "type": "footnote",
                        "text": "a. ධම්මසඞ්ගණි - චිත්තුපාදකණ්ඩ."
                    },
                    {
                        "type": "footnote",
                        "text": "3. අස්සුරොපො - සීමු. II."
                    },
                    {
                        "type": "footnote",
                        "text": "b. ධම්මසඞ්ගණි - චිත්තුප්පාදකණ්ඩ. "
                    },
                    {
                        "type": "footnote",
                        "text": "c. ඛුද්දකවත්ථුවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 698,
            "pali": {
                "entries": [
                    {
                        "type": "paragraph",
                        "text": "**අථප්පියං වා පන අප්පියං වා අද්ධා භවන්තො අභිසම්භවෙය්යා**ති ‘අථා’ති පදසන්ධි පදසංසග්ගො පදපාරිපූරී අක්ඛරසමවායො බ්යඤ්ජනසිලිට්ඨතා පදානුපුබ්බතාමෙතං ‘අථා’ති. **පියා**ති ද්වෙ පියා: සත්තා වා සඞ්ඛාරා වා, කතමෙ සත්තා පියා: ඉධ යා’ස්ස තෙ හොන්ති අත්ථකාමා හිතකාමා ඵාසුකාමා යොගක්ඛෙමකාමා මාතා වා පිතා වා භාතා වා භගිනී වා පුත්තො වා ධීතා වා මිත්තා වා අමච්චා වා ඤාතී වා සාලොහිතා වා, ඉමෙ සත්තා පියා. කතමෙ සඞ්ඛාරා පියා: මනාපිකා රූපා මනාපිකා සද්දා ගන්ධරසා ඵොට්ඨබ්බා, ඉමෙ සඞ්ඛාරා පියා. **අප්පියා**ති ද්වෙ අප්පියා: සත්තා වා සඞ්ඛාරා වා. කතමෙ සත්තා අප්පියා: ඉධ යා’ස්ස තෙ හොන්ති අනත්ථකාමා, අහිතකාමා අඵාසුකාමා අයොගක්ඛෙමකාමා ජීවිතා වොරොපෙතුකාමා. ඉමෙ සත්තා අප්පියා. කතමෙ සඞ්ඛාරා අප්පියා: අමනාපිකා රූපා අමනාපිකා සද්දා ගන්ධා රසා ඵොට්ඨබ්බා, ඉමෙ සඞ්ඛාරා අප්පියා. **අද්ධා**ති එකංසවචනං නික්කඞ්ඛවචනං අද්වෙජ්ඣවචනං අද්වෙළ්හකවචනං නියොගවචනං{1} අපණ්ණකවචනං අවත්ථාපනවචනමෙතං ‘අද්ධා’ති; **අථප්පියං වා පන අප්පියං වා අද්ධා භවන්තො අභිසම්භවෙය්යා**ති පියාප්පියං සාතාසා තං සුඛදුක්ඛං සොමනස්සදොමනස්සං ඉට්ඨානිට්ඨං අභිසම්භවන්තො වා අභිභවෙය්ය අධිභවන්තො වා අභිභවෙය්යාති - අථප්පියං වා පන අප්පියං වා අද්ධා භවන්තො අභිසම්භවෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“කොධාතිමානස්ස වසං න ගච්ඡෙ\nමූලම්පි තෙසං පලිඛඤ්ඤ තිට්ඨෙ,\nඅථප්පියං වා පන අප්පියං වා\nඅද්ධා භවන්තො අබිසම්භවෙය්යා”ති.",
                        "level": 2
                    },
                    {
                        "type": "heading",
                        "text": "16 - 15",
                        "level": 1
                    },
                    {
                        "type": "gatha",
                        "text": "පඤ්ඤං පුරක්ඛත්වා කල්යාණපීති\nවික්ඛම්භයෙ තානි පරිස්සයානි,\nඅරතිං සහෙථ සයනම්හි පන්තෙ\nචතුරො සහෙථ පරිදෙවධම්මෙ.",
                        "level": 2
                    },
                    {
                        "type": "paragraph",
                        "text": "**පඤ්ඤං පුරක්ඛත්වා කල්යාණපීතී**ති - ‘පඤ්ඤා’ති “යා පඤ්ඤා පජානනා විචයො පවිචයො ධම්මවිචයො -පෙ- අමොහො සම්මාදිට්ඨි”.{a} **පඤ්ඤං පුරක්ඛත්වා**ති ඉධෙකච්චො පඤ්ඤං පුරතො කත්වා චරති පඤ්ඤාධජො පඤ්ඤාකෙතු පඤ්ඤාධිපතෙය්යො විචයබහුලො පවිචයබහුලො පෙක්ඛායන{2} බහුලො සමෙක්ඛායන{3} බහුලො විභූතවිහාරී තච්චරිතො තබ්බහුලො තග්ගරුකො තන්නින්නො තප්පොණො තප්පබ්භාරො තදධිමුත්තො තදධිපතෙය්යොති - එවම්පි පඤ්ඤං පුරක්ඛත්වා."
                    }
                ],
                "footnotes": [
                    {
                        "type": "footnote",
                        "text": "1. නිය්යානිකවචනං - සීමු. II. මඡසං."
                    },
                    {
                        "type": "footnote",
                        "text": "2. ඔක්ඛායන- - සීමු. II. සමොක්ඛායන- - සීමු. II. PTS"
                    },
                    {
                        "type": "footnote",
                        "text": "3. සම්පෙක්ඛායන- - මඡසං."
                    },
                    {
                        "type": "footnote",
                        "text": "a. ධම්මසඞ්ගනි - චිත්තුප්පාදකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 700,
            "pali": {
                "entries": [
                    {
                        "type": "paragraph",
                        "text": "අථ වා ගච්ඡන්තො වා ‘ගච්ඡාමී’ති පජානාති; ඨිතො වා ‘ඨිතොම්හී’ති පජානාති, නිසින්නො වා ‘නිසින්නොම්හී’ති පජානාති, සයානො වා ‘සයානොම්හී’ති පජානාති, යථා යථා වා පනස්ස කායො පණිහිතො හොති, තථා තථා නං පජානාතීති එවම්පි පඤ්ඤං පුරක්ඛත්වා. අථවා අභික්කන්තෙ පටික්කන්තෙ සම්පජානකාරී හොති, ආලොකිතෙ විලොකිතෙ සම්පජානකාරී හොති, සම්මිඤ්ජිතෙ පසාරිතෙ සම්පජානකාරී හොති, සඞ්ඝාටිපත්තචීවරධාරණෙ සම්පජානකාරී හොති. අසිතෙ පීතෙ ඛායිතෙ සායිතෙ සම්පජානකාරී හොති, උච්චාරපස්සාවකම්මෙ සම්පජානකාරී හොති, ගතෙ ඨිතෙ නිසින්නෙ සුත්තෙ ජාගරිතෙ භාසිතෙ තුණ්හීභාවෙ සම්පජානකාරී හොතී’ති එවම්පි පඤ්ඤං පුරක්ඛත්වා. **කල්යාණපීතී**’ති බුද්ධානුස්සතිවසෙන උප්පජ්ජති පීතිපාමුජ්ජං කල්යාණපීති, ධම්මානුස්සතිවසෙන - සඞ්ඝානුස්සති - සීලානුස්සති - චාගානුස්සති - දෙවතානුස්සති - වෙදනානුස්සති - ආනාපානසති - මරණසති - කායගතාසති - උපසමානුස්සතිවසෙන උප්පජ්ජති පීතිපාමුජ්ජං කල්යාණපීතීති - පඤ්ඤං පුරක්ඛත්වා කල්යාණපීති."
                    },
                    {
                        "type": "paragraph",
                        "text": "**වික්ඛම්භයෙ තානි පරිස්සයානී**ති - ‘පරිස්සයා’ති ද්වෙ පරිස්සයා: පාකටපරිස්සයා ච පටිච්ඡන්නපරිස්සයා ච -පෙ- ඉමෙ වුච්චන්ති පාකටපරිස්සයා. -පෙ- ඉමෙ වුච්චන්ති පටිච්ඡන්නපරිස්සයා -පෙ- එවම්පි තත්රාසයාති පරිස්සයා. **වික්ඛම්භයෙ තානි පරිස්සයානී**ති තානි පරිස්සයානි වික්ඛම්භෙය්ය අභිභවෙය්ය අජ්ඣොත්ථරෙය්ය පරියාදියෙය්ය මද්දෙය්යාති - වික්ඛම්භයෙ තානි පරිස්සයානි."
                    },
                    {
                        "type": "paragraph",
                        "text": "**අරතිං සහෙථ සයනම්හි පන්තෙ**ති - ‘අරතී’ති ‘යා අරති අරතිකා අනභිරති අනභිරමණා උක්කණ්ඨිතා{1} පරිතස්සිකා’.{2}{a} **සයනම්හි පන්තෙ**ති පන්තෙසු වා සෙනාසනෙසු අඤ්ඤතරඤ්ඤතරෙසු ධම්මෙසු අරතිං සහෙය්ය අභිභවෙය්ය අජ්ඣොත්ථහෙය්ය පරියාදියෙය්ය මද්දෙය්යාති - අරතිං සහෙථ සයනම්හි පන්තෙ."
                    },
                    {
                        "type": "paragraph",
                        "text": "**චතුරො සහෙථ පරිදෙවධම්මෙ**ති - චතුරො පරිදෙවනීය ධම්මෙ සහෙය්ය පරිසහෙය්ය අභිභවෙය්ය අජ්ඣොත්ථරෙය්ය පරියාදියෙය්ය මද්දෙය්යාති - චතුරො සහෙථ පරිදෙවධම්මෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“පඤ්ඤං පුරක්ඛත්වා කල්යාණපීති\nවික්ඛම්භයෙ තානි පරිස්සයානි,\nඅරතිං සහෙථ සයනම්හි පන්තෙ\nචතුරො සහෙථ පරිදෙවධම්මෙ”ති.",
                        "level": 2
                    },
                    {
                        "type": "heading",
                        "text": "16 - 16",
                        "level": 1
                    },
                    {
                        "type": "gatha",
                        "text": "කිංසු අසිස්සං{3} කුවං{4} වා අසිස්සං\nදුක්ඛං වත සෙත්ථ කුවජ්ජ සෙස්සං,\nඑතෙ විතක්කෙ පරිදෙවනෙය්යෙ{5}\nවිනයෙථ සෙඛො අනිකෙතචාරී.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. උක්කණ්ඨකා - PTS උක්කණ්ඨිතතා - සීමු. II."
                    },
                    {
                        "type": "footnote",
                        "text": "2. පරිතස්සනා - සීමු. II. PTS"
                    },
                    {
                        "type": "footnote",
                        "text": "3. අසිස්සාමී - සු. ස. PTS"
                    },
                    {
                        "type": "footnote",
                        "text": "4. කුහිං - සීමු. II."
                    },
                    {
                        "type": "footnote",
                        "text": "5. පරිදෙවනිය්යෙ - ස."
                    },
                    {
                        "type": "footnote",
                        "text": "a. ඛුද්දකවත්ථුවිභඞ්ග."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 702,
            "pali": {
                "entries": [
                    {
                        "type": "paragraph",
                        "text": "**කිං සු අසිස්සං කුවං වා අසිස්ස**න්ති - ‘කිංසු අසිස්ස’න්ති{1} කිං භුඤ්ජිස්සාමි ඔදනං වා කුම්මාසං වා සත්තුං වා මච්ඡං වා මංසං වාති - කිං සු අසිස්සං. **කුවං වා** අසිස්සන්ති කත්ථ භුඤ්ජිස්සාමි ඛත්තියකුලෙ වා බ්රාහ්මණකුලෙ වා වෙස්සකුලෙ වා සුද්දකුලෙ වාති - කිං සු අසිස්සං කුවං වා අසිස්සං."
                    },
                    {
                        "type": "paragraph",
                        "text": "**දුක්ඛං වත සෙත්ථ කුවජ්ජ සෙස්ස**න්ති - ඉමං රත්තිං දුක්ඛං සයිත්ථ ඵලකෙ වා තට්ටිකාය වා චම්මඛණ්ඩෙ වා තිණසන්ථාරෙ වා පණ්ණසන්ථාරෙ වා පලාලසන්ථාරෙ වා, ආගාමිරත්තිං{2} කත්ථ සුඛං සයිස්සාමි මඤ්චෙ වා පීඨෙ වා භිසියා වි බිම්බොහනෙ වා විහාරෙ වා අඩ්ඪයොගෙ වා පාසාදෙ වා හම්මියෙ වා ගුහාය වාති - දුක්ඛං වත සෙත්ථ කුවජ්ජ සෙස්සං."
                    },
                    {
                        "type": "paragraph",
                        "text": "**එතෙ විතක්කෙ පරිදෙවනෙය්යෙ**ති - ‘එතෙ විතක්කෙ’ති ද්වෙ පිණ්ඩපාතපටිසඤ්ඤුත්තෙ විතක්කෙ, ද්වෙ සෙනාසනපටිසඤ්ඤුත්තෙ විතක්කෙ; **පරිදෙවතෙය්යෙ**ති ආදෙවනෙය්යෙ පරිදෙවනෙය්යෙති - එතෙ විතක්කෙ පරිදෙවනෙය්යෙ."
                    },
                    {
                        "type": "paragraph",
                        "text": "**විනයෙථ සෙඛො අනිකෙතචාරී**ති - ‘සෙඛො’ති කිං කාරණා වුච්චති සෙඛො? සික්ඛතීති සෙඛො; කිඤ්ච සික්ඛති: කිඤ්ච සික්ඛති: අධිසීලම්පි සික්ඛති, අධිචිත්තම්පි සික්ඛති, අධිපඤ්ඤම්පි සික්ඛති. කතමා අධිසීලසික්ඛා? -පෙ- අයං අධිපඤ්ඤාසික්ඛා. ඉමා තිස්සො සික්ඛායො ආවජ්ජන්තො සික්ඛති, ජානන්තො - පස්සන්තො - පච්චවෙක්ඛන්තො - චිත්තං අධිට්ඨහන්තො සික්ඛති, සද්ධාය අධිමුච්චන්තො සික්ඛති, විරියං පග්ගණ්හන්තො - සතිං උපට්ඨපෙන්තො - චිත්තං සමාදහන්තො - පඤ්ඤාය පජානන්තො සික්ඛති. අභිඤ්ඤෙය්යං අභිජානන්තො සික්ඛති, පරිඤ්ඤෙය්යං පරිජානන්තො - පහාතබ්බං පජහන්තො - භාවෙතබ්බං භාවෙන්තො - සච්ඡිකාතබ්බං සච්ඡිකරොන්තො සික්ඛති, ආචරති සමාචරති සමාදාය සික්ඛති. තං කාරණා වුච්චති සෙඛො. සෙඛො විනයාය පටිවිනයාය පහානාය වූපසමාය පටිනිස්සග්ගාය පටිප්පස්සද්ධියා අධිසීලම්පි සික්ඛෙය්ය, අධිචිත්තම්පි සික්ඛෙය්ය, අධිපඤ්ඤම්පි සික්ඛෙය්ය, ඉමා තිස්සො සික්ඛායො ආවජ්ජන්තො සික්ඛෙය්ය, ජානන්තො -පෙ- සච්ඡිකාතබ්බං සච්ඡිකරොන්තො සික්ඛෙය්ය, ආචරෙය්ය සමාචරෙය්ය සමාදාය වත්තෙය්යාති - විනයෙථ සෙඛො. **අනිකෙතචාරී**ති කථං නිකෙතචාරී හොති: ඉධෙකච්චො කුලපළිබොධෙන සමන්නාගතො හොති. ගණපළිබොධෙන - ආවාසපළිබොධෙන - චීවරපළිබොධෙන - පිණ්ඩපාතපළිබොධෙන - සෙනාසනපළිබොධෙන - ගිලානපච්චයභෙසජ්ජපරික්ඛාරපළිබොධෙන සමන්නාගතො හොති. එවං නිකෙතචාරී හොති. කථං අනිකෙතචාරී හොති: ඉධ භික්ඛු න කුලපළිබොධෙන සමන්නාගතො න ගණ - න ආවාස - න චීවර - න පිණ්ඩපාත - න සෙනාසන - න ගිලානපච්චයභෙසජ්ජපරික්ඛාරපළිබොධෙන සමන්නාගතො හොති. එවං අනිකෙතචාරී හොති."
                    }
                ],
                "footnotes": [
                    {
                        "type": "footnote",
                        "text": "1. අසිස්සාමීති - සීමු. II."
                    },
                    {
                        "type": "footnote",
                        "text": "2. ආගමනරත්තිං - ස්යා. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 704,
            "pali": {
                "entries": [
                    {
                        "type": "gatha",
                        "text": "1. “මගධං ගතා කොසලං ගතා\nඑකච්චියා පන වජ්ජිභූමියා{1},\nමිගා විය{2} අසඞ්ගචාරිනො{3}\nඅනිකෙතා විහරන්ති භික්ඛවො.{a}",
                        "level": 2
                    },
                    {
                        "type": "gatha",
                        "text": "2. සාධු චරිතකං{4} සාධු සුචරිතං\nසාධු සදා අනිකෙතවිහාරො,\nඅත්ථපුච්ඡනං පදක්ඛිණකම්මං\nඑතං සාමඤ්ඤං අකිඤ්චනස්සා”ති{b}",
                        "level": 2
                    },
                    {
                        "type": "unindented",
                        "text": "විනයෙථ සෙඛො අනිකෙතචාරී."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“කිං සු අසිස්සං කුවං වා අසිස්සං\nදුක්ඛං වත සෙත්ථ කුවජ්ජ සෙස්සං,\nඑතෙ විතක්කෙ පරිදෙවනෙය්යෙ\nවිනයෙථ සෙඛො අනිකෙතචාරී”ති.",
                        "level": 2
                    },
                    {
                        "type": "heading",
                        "text": "16 - 17",
                        "level": 1
                    },
                    {
                        "type": "gatha",
                        "text": "අන්නඤ්ච ලද්ධා වසනඤ්ච කාලෙ\nමත්තං ස ජඤ්ඤා ඉධ තොසනත්ථං,\nසො තෙසු ගුත්තො යතචාරි ගාමෙ\nරුසිතොපි වාචං ඵරුසං න වජ්ජා.",
                        "level": 2
                    },
                    {
                        "type": "paragraph",
                        "text": "**අන්නඤ්ච ලද්ධා වසනඤ්ච කාලෙ**ති - ‘අන්න’න්ති ඔදනො කුම්මාසො සත්තු මච්ඡො මංසං; **වසන**න්ති - ඡ චීවරානි: ඛොමං කප්පාසිකං කොසෙය්යං කම්බලං සාණං භඞ්ගං; **අන්නඤ්ච ලද්ධා වසනඤ්ච කාලෙ**ති - චීවරං ලභිත්වා පිණ්ඩපාතං ලභිත්වා, න කුහනාය න ලපනාය න නෙමිත්තිකතාය න නිප්පෙසිකතාය න ලාභෙන ලාභං නිජිගිංසනතාය න දාරුදානෙන න වෙළුදානෙන න පත්තදානෙන න පුප්ඵදානෙන න ඵලදානෙන න සිනානදානෙන න චුණ්ණදානෙන න මත්තිකාදානෙන න දන්තකට්ඨදානෙන න මුඛොදකදානෙන න චාටුකම්යතාය න මුග්ගසුප්පතාය න පාරිභට්ටතාය න පිට්ඨිමංසිකතාය න වත්ථුවිජ්ජාය න තිරච්ඡානවිජ්ජාය න අඞ්ගවිජ්ජාය න නක්ඛත්තවිජ්ජාය න දූතගමනෙන න පහිණගමනෙන න ජඞ්ඝපෙසනියෙන න වෙජ්ජකම්මෙන න පිණ්ඩපතිපිණ්ඩකෙන න දානානුප්පදානෙන ධම්මෙන සමෙන ලද්ධා ලභිත්වා අධිගන්ත්වා වින්දිත්වා පටිලභිත්වාති - අන්නඤ්ච ලද්ධා වසනඤ්ච කාලෙ."
                    },
                    {
                        "type": "paragraph",
                        "text": "**මත්තං ස ජඤ්ඤා ඉධ තොසනත්ථ**න්ති - ‘මත්තං ස ජඤ්ඤා’ති ද්වීහි කාරණෙහි මත්තං ජානෙය්ය; පටිග්ගහනතො වා පරිභොගතො වා. කථං පටිග්ගහනතො මත්තං ජනාති? ථොකෙපි දිය්යමානෙ කුලානුද්දයාය කුලානුරක්ඛාය කුලානුකම්පාය පටිග්ගණ්හාති. බහුකෙපි දිය්යමානෙ කායපරිහාරිකං චීවරං පටිගණ්හාති, කුච්ඡිපරිහාරිකං පිණ්ඩපාතං පටිගණ්හාති. එවං පටිග්ගහනතො මත්තං ජානාති."
                    }
                ],
                "footnotes": [
                    {
                        "type": "footnote",
                        "text": "1. වජ්ජභූමියා - සීමු. II."
                    },
                    {
                        "type": "footnote",
                        "text": "2. මගකා විය - ස්යා."
                    },
                    {
                        "type": "footnote",
                        "text": "3. සඞ්ඝචාරිනො - ස්යා මාගධා විසඞ්ඝචාරිනො - PTS."
                    },
                    {
                        "type": "footnote",
                        "text": "4. චරිතං - ස්යා. PTS."
                    },
                    {
                        "type": "footnote",
                        "text": "a. වනසංයුත්ත."
                    },
                    {
                        "type": "footnote",
                        "text": "b. කුමාපුත්තත්ථෙරගාථා."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 706,
            "pali": {
                "entries": [
                    {
                        "type": "paragraph",
                        "text": "කථං පරිභොගතො මත්තං ජානාති? පටිසඞ්ඛා යොනිසො චීවරං පටිසෙවති: යාවදෙව සීතස්ස පටිඝාතාය උණ්හස්ස පටිඝාතාය ඩංසමකසවාතාතපසිරිංසපසම්ඵස්සානං පටිඝාතාය, යාවදෙව හිරිකොපිනපටිච්ඡාදනත්ථං. පටිසඞ්ඛා යොනිසො පිණ්ඩපාතං පටිසෙවති: නෙව දවාය න මදාය න මණ්ඩනාය න විභූසනාය, යාවදෙව ඉමස්ස කායස්ස ඨිතියා යාපනාය විහිංසූපරතියා බ්රහ්මචරියානුග්ගහාය, ඉති පුරාණඤ්ච වෙදනං පටිහඞ්ඛාමි, නවඤ්ච වෙදනං න උප්පාදෙස්සාමි, යාත්රා ච මෙ භිවිස්සති අනවජ්ජතා ච ඵාසුවිහාරො ච. පටිසඞ්ඛා යොනිසො සෙනාසනං පටිසෙවති: යාවදෙව සීතස්ස පටිඝාතාය උණ්හස්ස පටිඝාතාය ඩංසමකසවාතාතපසිරිංසපසම්ඵස්සානං පටිඝාතාය, යාවදෙව උතුපරිස්සයවිනොදනං පටිසල්ලානාරාමත්ථං. පටිසඞ්ඛා යොනිසො ගිලානපච්චයභෙසජ්ජපරික්ඛාරං පටිසෙවති: යාවදෙව උප්පන්නානං වෙය්යාබාධිකානං වෙදනානං පටිඝාතාය අබ්යාපජ්ඣපරමතාය. එවං පරිභොගතො මත්තං ජානාති. **මත්තං ස ජඤ්ඤා**ති ඉමෙහි ද්වීහි කාරණෙහි මත්තං ජානෙය්ය ආජානෙය්ය පටිවිජානෙය්ය පටිවිජ්ඣෙය්යාති - මත්තං ස ජඤ්ඤා."
                    },
                    {
                        "type": "paragraph",
                        "text": "**ඉධ තොසනත්ථ**න්ති “ඉධ භික්ඛු සන්තුට්ඨො හොති ඉතරීතරෙන චීවරෙන, ඉතරීතරචීවරසන්තුට්ඨියා ච වණ්ණවාදී, න ච චීවරහෙතු අනෙසනං අප්පතිරූපං ආපජ්ජති, අලද්ධා ච චීවරං න පරිතස්සති, ලද්ධා ච චීවරං අගථිතො{1} අමුච්ඡිතො අනජ්ඣාපන්නො ආදීනවදස්සාවී නිස්සරණපඤ්ඤො පරිභුඤ්ජති, තාය ච පන ඉතරීතරචීවරසන්තුට්ඨියා නෙවත්තානුක්කංසෙති, නො පරං{2} වම්භෙති. යො{3} හි තත්ථ දක්ඛො අනලසො සම්පජානො පතිස්සතො,{4} අයං වුච්චති භික්ඛු පොරාණෙ අග්ගඤ්ඤෙ අරියවංසෙ ඨිතො. පුන ච පරං භික්ඛු සන්තුට්ඨො හොති ඉතරීතරෙන පිණ්ඩපාතෙන, ඉතරීතරපිණ්ඩපාතසන්තුට්ඨියා ච වණ්ණවාදී, න ච පිණ්ඩපාතහෙතු අනෙසනං අප්පතිරූපං ආපජ්ජති, අලද්ධා ච පිණ්ඩපාතං න පරිතස්සති, ලද්ධා ච පිණ්ඩපාතං අගථිතො අමුච්ඡිතො අනජ්ඣාපන්නො ආදීනවදස්සාවී නිස්සරණපඤ්ඤො පරිභුඤ්ජති; තාය ච පන ඉතරීතරපිණ්ඩපාතසන්තුට්ඨියා නෙවත්තානුක්කංසෙති, නො පරං වම්භෙති. යො හි තත්ථ දක්ඛො අනලසො සම්පජානො පතිස්සතො,{4} අයං වුච්චති භික්ඛු පොරාණෙ අග්ගඤ්ඤෙ අරියවංසෙ ඨිතො. පුන ච පරං භික්ඛු සන්තුට්ඨො හොති ඉතරීතරෙන සෙනාසනෙන, ඉතරීතරසෙනාසනසන්තුට්ඨියා ච වණ්ණවාදී, න ච සෙනාසනහෙතු අනෙසනං අප්පතිරූපං ආපජ්ජති, අලද්ධා ච සෙනාසනං න පරිතස්සති, ලද්ධා ච සෙනාසනං අගථිතො අමුච්ඡිතො අනජ්ඣාපන්නො ආදීනවදස්සාවී නිස්සරණපඤ්ඤො පරිභුඤ්ජති. තාය ච පන ඉතරීතරසෙනාසනසන්තුට්ඨියා නෙවත්තානුක්කංසෙති, නො පරං වම්භෙති."
                    }
                ],
                "footnotes": [
                    {
                        "type": "footnote",
                        "text": "1. අගධිතො - සීමු. II. මඡසං"
                    },
                    {
                        "type": "footnote",
                        "text": "2. න පරං - සීමු. II."
                    },
                    {
                        "type": "footnote",
                        "text": "3. සො - අනි"
                    },
                    {
                        "type": "footnote",
                        "text": "4. පටිස්සතො, සීමු. II. මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 708,
            "pali": {
                "entries": [
                    {
                        "type": "paragraph",
                        "text": "යො හි තත්ථ දක්ඛො අනලසො සම්පජානො පතිස්සතො,{1} අයං වුච්චති භික්ඛු පොරාණෙ අග්ගඤ්ඤෙ අරියවංසෙ ඨිතො. පුන ච පරං භික්ඛු සන්තුට්ඨො හොති ඉතරීතරෙන ගිලානපච්චයභෙසජ්ජපරික්ඛාරෙන ඉතරීතරගිලානපච්චයභෙසජ්ජපරික්ඛාරසන්තුට්ඨියා ච වණ්ණවාදී, න ච ගිලානපච්චයභෙසජ්ජපරික්ඛාරහෙතු අනෙසනං අප්පතිරූපං ආපජ්ජති, අලද්ධා ච ගිලානපච්චයභෙසජ්ජපරික්ඛාරං න පරිතස්සති, ලද්ධා ච ගිලානපච්චයභෙසජ්ජපරික්ඛාරං අගථිතො අමුච්ඡිතො අනජ්ඣාපන්නො ආදීනවදස්සාවී නිස්සරණපඤ්ඤො පරිභුඤ්ජති. තාය ච පන ඉතරීතරගිලානපච්චයභෙසජ්ජපරික්ඛාරසන්තුට්ඨියා නෙවත්තානුක්කංසෙති. නො පරං වම්භෙති. යො හි තත්ථ දක්ඛො අනලසො සම්පජානො පතිස්සතො{1} අයං වුච්චති භික්ඛු පොරාණෙ අග්ගඤ්ඤෙ අරියවංසෙ ඨිතො”{a}ති - මත්තං ස ජඤ්ඤා ඉධ තොසනත්ථං."
                    },
                    {
                        "type": "paragraph",
                        "text": "**සො තෙසු ගුත්තො යතචාරි ගාමෙ**ති - ‘සො තෙසු ගුත්තො’ති චීවරෙ පිණ්ඩපාතෙ සෙනාසනෙ ගිලානපච්චයභෙසජ්ජපරික්ඛාරෙ ගුත්තො ගොපිතො රක්ඛිතො සංවුතොති එවම්පි සො තෙසු ගුත්තො. අථවා ආයතනෙසු ගුත්තො ගොපිතො රක්ඛිතො සංවුතොති එවම්පි සො තෙසු ගුත්තො. **යතචාරි ගාමෙ**ති - ගමෙ යතො යතත්තො{2} පටියතත්තො{3} ගුත්තො ගොපිතො රක්ඛිතො සංවුතොති - සො තෙසු ගුත්තො යතචාරි ගාමෙ."
                    },
                    {
                        "type": "paragraph",
                        "text": "**රුසිතොපි වාචං ඵරුසං න වජ්ජා**ති - රුසිතො ඛුංසිතො වම්භිතො ඝට්ටිතො ගරහිතො උපවදිතො ඵරුසෙන කක්ඛළෙන නප්පටිවජ්ජා, නප්පටිභණෙය්ය, අක්කොසන්තං න පච්චක්කොසෙය්ය, රොසන්තං නප්පටිරොසෙය්ය, භණ්ඩන්තං නප්පටිභණ්ඩෙය්ය, න කලහං කරෙය්ය, න භණ්ඩනං කරෙය්ය, න විග්ගහං කරෙය්ය, න විවාදං කරෙය්ය, න මෙධගං කරෙය්ය, කලහං භණ්ඩනං විග්ගහං විවාදං මෙධගං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය. කලහභණ්ඩනවිග්ගහවිවාදමෙධගා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්යාති - රුසිතොපි වාචං ඵරුසං න වජ්ජා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අන්නඤ්ච ලද්ධා වසනඤ්ච කාලෙ\nමත්තං ස ජඤ්ඤා ඉධ තොසනත්ථං,\nසො තෙසු ගුත්තො යතචාරි ගාමෙ\nරුසිතොපි වාචං ඵරුසං න වජ්ජා”ති.",
                        "level": 2
                    }
                ],
                "footnotes": [
                    {
                        "type": "footnote",
                        "text": "1. පටිස්සතො - සීමු. II. මඡසං."
                    },
                    {
                        "type": "footnote",
                        "text": "2. යත්තො - සීමු. II. මඡසං. PTS."
                    },
                    {
                        "type": "footnote",
                        "text": "3. පටියත්තො - සීමු. II. මඡසං. PTS."
                    },
                    {
                        "type": "footnote",
                        "text": "a. චතුක්කඅඞ්ගුත්තර - උරුවෙලවග්ග; දීඝනිකාය - සඞ්ගීතිසුත්ත."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 710,
            "pali": {
                "entries": [
                    {
                        "type": "heading",
                        "text": "16 - 18",
                        "level": 1
                    },
                    {
                        "type": "gatha",
                        "text": "ඔක්ඛිත්තචක්ඛු න ච පාදලොලො\nඣානානුයුත්තො බහුජාගර’ස්ස\nඋපෙක්ඛමාරබ්භ සමාහිතත්තො\nතක්කාසයං කුක්කුච්චඤ්චුපච්ඡින්දෙ{1}.",
                        "level": 2
                    },
                    {
                        "type": "paragraph",
                        "text": "**ඔක්ඛිත්තචක්ඛු න ච පාදලොලො**ති - කථං ඛිත්තචක්ඛු හොති: “ඉධෙකච්චො භික්ඛු චක්ඛුලොලො චක්ඛුලොලියෙන සමන්නාගතො හොති: ‘අදිට්ඨං දක්ඛිතබ්බං දිට්ඨං සමතික්කමිතබ්බ’න්ති ආරාමෙන ආරාමං උය්යානෙන උය්යානං ගාමෙන ගාමං නිගමෙන නිගමං නගරෙන නගරං රට්ඨෙන රට්ඨං ජනපදෙන ජනපදං දීඝචාරිකං අනිවත්තචාරිකං අනුයුත්තො හොති රූපදස්සනාය. එවම්පි ඛිත්තචක්ඛු හොති. අථවා භික්ඛු අන්තරඝරං පවිට්ඨො වීථිං පටිපන්නො අසංවුතො ගච්ඡති: හත්ථිං ඔලොකෙන්තො අස්සං ඔලොකෙන්තො රථං ඔලොකෙන්තො පත්තිං ඔලොකෙන්තො ඉත්ථියො ඔලොකෙන්තො පුරිසෙ ඔලොකෙන්තො කුමාරකෙ ඔලොකෙන්තො කුමාරිකායො ඔලොකෙන්තො අන්තරාපණං ඔලොකෙන්තො ඝරමුඛානි ඔලොකෙන්තො උද්ධං ඔලොකෙන්තො අධො ඔලොකෙන්තො දිසාවිදිසං පෙක්ඛමානො ගච්ඡති, එවම්පි ‘ඛිත්තචක්ඛු’ හොති. අථවා භික්ඛු චක්ඛුනා රූපං දිස්වා නිමිත්තග්ගාහී හොති අනුබ්යඤ්ජනග්ගාහී. යත්වාධිකරණමෙනං චක්ඛුන්ද්රියං අසංවුතං විහරන්තං අභිජ්ඣාදොමනස්සා පාපකා අකුසලා ධම්මා අන්වාස්සවෙය්යුං, තස්ස සංවරාය න පටිපජ්ජති, න රක්ඛති චක්ඛුන්ද්රියං, චක්ඛුන්ද්රියෙ න සංවරං ආපජ්ජති. එවම්පි ඛිත්තචක්ඛු හොති. යථා වා පනෙකෙ භොන්තො සමණබ්රාහ්මණා සද්ධාදෙය්යානි භොජනානි භුඤ්ජිත්වා තෙ එවරූපං විසූකදස්සනං අනුයුත්තා විහරන්ති. සෙය්යථීදං: නච්චං ගීතං වාදිතං පෙක්ඛං අක්ඛානං පාණිස්සරං වෙතාළං කුම්භථූනං සොභනගරකං{2} චණ්ඩාලං වංසං ධොවනං හත්ථියුද්ධං අස්සයුද්ධං මහිසයුද්ධං උසභයුද්ධං ගොයුද්ධං අජයුද්ධං මෙණ්ඩයුද්ධං කුක්කුටයුද්ධං වට්ටකයුද්ධං දණ්ඩයුද්ධං මුට්ඨියුද්ධං නිබ්බුද්ධං උය්යොධිකං බලග්ගං සෙනාබ්යූහං අණීකදස්සනං ඉති වා. එවම්පි ඛිත්තචක්ඛු හොති."
                    },
                    {
                        "type": "paragraph",
                        "text": "කථං න ඛිත්තචක්ඛු හොති: “ඉධෙකච්චො භික්ඛු න චක්ඛුලොලො න චක්ඛුලොලියෙන සමන්නාගතො හොති. ‘අදිට්ඨං දක්කිතබ්බං දිට්ඨං සමතික්කමිතබ්බ’න්ති න ආරාමෙන ආරාමං න උය්යානෙන උය්යානං න ගාමෙන ගාමං න නිගමෙන නිගමං න නගරෙන නගරං න රට්ඨෙන රට්ඨං න ජනපදෙන ජනපදං දීඝචාරිකං අනිවත්තචාරිකං අනුයුත්තො හොති රූපදස්සනාය. එවම්පි න ඛිත්තචක්ඛු හොති. අථවා භික්ඛු අන්තරඝරං පවිට්ඨො වීථිං පටිපන්නො සංවුතො ගච්ඡති: න හත්ථිං ඔලොකෙන්තො -පෙ- න දිසාවිදිසං පෙක්ඛමානො ගච්ඡති. එවම්පි න ඛිත්තචක්ඛු හොති. අථවා භික්ඛු චක්ඛුනා රූපං දිස්වා න නිමිත්තග්ගාහී හොති -පෙ- චක්ඛුන්ද්රියෙ සංවරං ආපජ්ජති. එවම්පි න ඛිත්තචක්ඛු හොති."
                    }
                ],
                "footnotes": [
                    {
                        "type": "footnote",
                        "text": "1. කුක්කුච්චියුපච්ඡින්දෙ - ස්යා PTS"
                    },
                    {
                        "type": "footnote",
                        "text": "2. සොභනකං - මඡසං."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 712,
            "pali": {
                "entries": [
                    {
                        "type": "paragraph",
                        "text": "යථා වා පනෙකෙ භොන්තො සමණබ්රාහ්මණා සද්ධාදෙය්යානි භොජනානි භුඤ්ජිත්වා -පෙ- අණීකදස්සනං ඉති වා. එවරූපා විසූකදස්සනානුයොගා පටිවිරතො හොති. එවම්පි න ඛිත්තචක්ඛු හොතීතිඔක්ඛිත්තචක්ඛු."
                    },
                    {
                        "type": "paragraph",
                        "text": "**න ච පාදලොලො**ති - කථං පාදලොලො හොති: ඉධෙකච්චො භික්ඛු පාදලොලො පාදලොලියෙන සමන්නාගතො හොති: ආරාමෙන ආරාමං -පෙ- දීඝචාරිකං අනිවත්තචාරිකං අනුයුත්තො හොති රූපදස්සනාය. එවම්පි පාදලොලො හොති. අථවා භික්ඛු අන්තොපි සඞ්ඝාරාමෙ පාදලොලො පාදලොලියෙන සමන්නාගතො හොති: න අත්ථහෙතු{1} න කාරණහෙතු උද්ධතො අවුපසන්තචිත්තො පරිවෙණතො පරිවෙණං ගච්ඡති. විහාරතො -පෙ- ඉති භවාභවකථං ඉති වා{2} එවම්පි පාදලොලො හොති. **න ච පාදලොලො**ති පාදලොලියං පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය. පාදලොලියා ආරතො අස්ස විරතො පටිවිරතො නික්ඛන්තො නිස්සටො විප්පමුත්තො විසඤ්ඤුත්තො විමරියාදීකතෙන චෙතසා විහරෙය්ය. පටිසල්ලානාරාමො අස්ස පටිසල්ලානරතො අජ්ඣත්තං චෙතොසමථමනුයුත්තො අනිරාකතජ්ඣානො විපස්සනාය සමන්නාගතො බ්රූහෙතා සුඤ්ඤාගාරානං, ඣායී ඣානරතො එකත්තමනුයුත්තො සදත්ථගරුකොති - ඔක්ඛිත්තචක්ඛු න ච පාදලොලො."
                    },
                    {
                        "type": "paragraph",
                        "text": "**ඣානානුයුත්තො බහුජාගරස්සා**ති - ‘ඣානානුයුත්තො’ති ද්වීහි කාරණෙහි ඣානානුයුත්තො: අනුප්පන්නස්ස වා පඨමස්ස ඣානස්ස උප්පාදාය යුත්තො පයුත්තො ආයුත්තො සමායුත්තො; අනුප්පන්නස්ස වා දුතියස්ස ඣානස්ස - තතියස්ස ඣානස්ස - චතුත්ථස්ස ඣානස්ස උප්පාදාය යුත්තො පයුත්තො ආයුත්තො සමායුත්තොති එවම්පි ඣානානුයුත්තො. අථවා උප්පන්නං වා පඨමං ඣානං ආසෙවති භාවෙති බහුලීකරොති; උප්පන්නං වා දුතියං ඣානං - තතියං ඣානං - චතුත්ථං ඣානං ආසෙවති භාවෙති බහුලීකරොතීති එවම්පි ඣානානුයුත්තො. **බහුජාගරස්සා**ති ඉධ භික්ඛු දිවසං චඞ්කමෙන නිසජ්ජාය ආවරණීයෙහි ධම්මෙහි චිත්තං පරිසොධෙති, රත්තියා පඨමං යාමං චඞ්කමෙන නිසජ්ජාය ආවරණීයෙහි ධම්මෙහි චිත්තං පරිසොධෙති, රත්තියා මජ්ඣිමං යාමං දක්ඛිණෙන පස්සෙන සීහසෙය්යං කප්පෙති පාදෙ පාදං අච්චාධාය සතො සම්පජානො උට්ඨානසඤ්ඤං මනසි කරිත්වා, රත්තියා පච්ඡිමං යාමං පච්චුට්ඨාය චඞ්කමෙන නිසජ්ජාය ආවරණීයෙහි ධම්මෙහි චිත්තං පරිසොධෙතීති - ඣානානුයුත්තො බහුජාගරස්ස."
                    },
                    {
                        "type": "paragraph",
                        "text": "**උපෙක්ඛමාරබ්භ සමාහිතත්තො**ති - ‘උපෙක්ඛා’ති යා චතුත්ථෙ ඣානෙ උපෙක්ඛා උපෙක්ඛනා අජ්ඣුපෙක්ඛනා චිත්තසමතා චිත්තපස්සද්ධතා මජ්ඣත්තතා චිත්තස්ස,"
                    }
                ],
                "footnotes": [
                    {
                        "type": "footnote",
                        "text": "1. අත්තහෙතු - PTS."
                    },
                    {
                        "type": "footnote",
                        "text": "2. කථං කථෙති - සීමු. II."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 714,
            "pali": {
                "entries": [
                    {
                        "type": "paragraph",
                        "text": "**සමාහිතත්තො**ති “යා චිත්තස්ස ඨිති සණ්ඨිති අවට්ඨිති අවිසාහාරො අවික්ඛෙපො අවිසාහටමානසතා සමථො සමාධින්ද්රියං සමාධිබලං සම්මාසමාධි”. **උපෙක්ඛමාරබ්භ සමාහිතත්තො**ති චතුත්ථෙ ඣානෙ උපෙක්ඛං ආරබ්භ එකග්ගචිත්තො අවික්ඛිත්තචිත්තො අවිසාහටමානසොති උපෙක්ඛමාරබ්භ සමාහිතත්තො."
                    },
                    {
                        "type": "paragraph",
                        "text": "**තක්කාසයං කුක්කුච්චඤ්චුපච්ඡින්දෙ**ති - ‘තක්කා’ති “නව විතක්කා: කාමවිතක්කො බ්යාපාදවිතක්කො විහිංසාවිතක්කො ඤාතිවිතක්කො ජනපදවිතක්කො අමරවිතක්කො පරානුද්දයතාපටිසඤ්ඤුත්තො විතක්කො ලාභසක්කාරසිලොකපටිසඤ්ඤුත්තො විතක්කො අනවඤ්ඤත්තිපටිසඤ්ඤුත්තො විතක්කො. ඉමෙ වුච්චන්ති නව විතක්කා.” කාමවිතක්කානං කාමසඤ්ඤාසයො, බ්යාපාදවිතක්කානං බ්යාපාදසඤ්ඤාසයො, විහිංසාවිතක්කානං විහිංසාසඤ්ඤාසයො; අථවා තක්කානං විතක්කානං සඞ්කප්පානං අවිජ්ජාසයො, අයොනිසො මනසිකාරො ආසයො, අස්මිමානො ආසයො, අනොත්තප්පං ආසයො, උද්ධච්චං ආසයො. **කුක්කුච්ච**න්ති හත්ථකුක්කුච්චම්පි කුක්කුච්චං පාදකුක්කුච්චම්පි කුක්කුච්චං, හත්ථපාදකුක්කුච්චම්පි කුක්කුච්චං, අකප්පියෙ කප්පියසඤ්ඤිතා කප්පියෙ අකප්පියසඤ්ඤිතා අවජ්ජෙ වජ්ජසඤ්ඤිතා වජ්ජෙ අවජ්ජසඤ්ඤිතා, යං එවරූපං කුක්කුච්චං කුක්කුච්චායනා කුක්කුච්චායිතත්තං චෙතසො විප්පටිසාරො මනොවිලෙඛො, ඉදං වුච්චති කුක්කුච්චං.”{a}"
                    },
                    {
                        "type": "paragraph",
                        "text": "අපි ච ද්වීහි කාරණෙහි උප්පජ්ජති කුක්කුච්චං චෙතසො විප්පටිසාරො මනොවිලෙඛො: කතත්තා ච අකතත්තා ච. කථං කතත්තා ච අකතත්තා ච උප්පජ්ජති කුක්කුච්චං චෙතසො විප්පටිසාරො මනොවිලෙඛො? ‘කතං මෙ කායදුච්චරිතං අකතං මෙ කායසුචරිත’න්ති උප්පජ්ජති කුක්කුච්චං චෙතසො විප්පටිසාරො මනොවිලෙඛො. ‘කතං මෙ වචීදුච්චරිතං - කතං මෙ මනො දුච්චරිතං - කතො මෙ පාණාතිපාතො, අකතා මෙ පාණාතිපාතා වෙරමණී’ති උප්පජ්ජති කුක්කුච්චං චෙතසො විප්පටිසාරො මනොවිලෙඛො. ‘කතං මෙ අදින්නාදානං - කතො මෙ කාමෙසු මිච්ඡාචාරො - කතො මෙ මුසාවාදො - කතා මෙ පිසුනා වාචා - කතා මෙ ඵරුසා වාචා - කතො මෙ සම්ඵප්පලාපො - කතා මෙ අභිජ්ඣා - කතො මෙ බ්යාපාදො - කතා මෙ මිච්ඡාදිට්ඨි - අකතා මෙ සම්මාදිට්ඨී’ති උප්පජ්ජති කුක්කුච්චං චෙතසො විප්පටිසාරො මනොවිලෙඛො. එවං කතත්තා ච අකතත්තා ච උප්පජ්ජති කුක්කුච්චං චෙතසො විප්පටිසාරො මනොවිලෙඛො."
                    }
                ],
                "footnotes": [
                    {
                        "type": "footnote",
                        "text": "1. කථෙති - සීමු. II. මඡසං කථෙසි - PTS"
                    },
                    {
                        "type": "footnote",
                        "text": "a. ධම්මසඞ්ගණි - නික්ඛෙපකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 716,
            "pali": {
                "entries": [
                    {
                        "type": "paragraph",
                        "text": "අථවා සීලෙසුම්භි න පරිපූරකාරීති උප්පජ්ජති කුක්කුච්චං චෙතසො විප්පටිසාරො මනොවිලෙඛො. ඉන්ද්රියෙසුම්හි අගුත්තද්වාරොති - භොජනෙ අමත්තඤ්ඤුම්හීති - ජාගරියං අනනුයුත්තොම්හීති - න සතිසම්පජඤ්ඤෙන සමන්නාගතොම්හීති - අභාවිතා මෙ චත්තාරො සතිපට්ඨානාති - අභාවිතා මෙ චත්තාරො සම්මප්පධානාති - අභාවිතා මෙ චත්තාරො ඉද්ධිපාදාති - අභාවිතානි මෙ පඤ්චින්ද්රියානීති - අභාවිතානි මේ පඤ්ච බලානීති - අභාවිතා මෙ සත්තබොජ්ඣඞ්ගාති - අභාවිතො මෙ අරියො අට්ඨඞ්ගිකො මග්ගොති - දුක්ඛං මෙ අපරිඤ්ඤාතන්ති - දුක්ඛසමුදයො මෙ අප්පහීනොති - මග්ගො මෙ අභාවිතොති - නිරොධො මෙ අසච්ඡිකතොති උප්පජ්ජති කුක්කුච්චං චෙතසො විප්පටිසාරො මනොවිලෙඛො. **තක්කාසයං කුක්කුච්චඤ්චුපච්ඡින්දෙ**ති තක්කං ච තක්කාසයඤ්ච කුක්කුච්චඤ්චුපච්ඡින්දෙය්ය ඡින්දෙය්ය උච්ඡින්දෙය්ය සමුච්ඡින්දෙය්ය පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති තක්කාසයං කුක්කුච්චඤ්චුපච්ඡින්දෙ."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“ඔක්ඛිත්තචක්ඛු න ච පාදලොලො\nඣානානුයුත්තො බහුජාගරස්ස.\nඋපෙක්ඛමාරබ්භ සමාහිතත්තො\nතක්කාසයං කුක්කුච්චඤ්චුපච්ඡින්දෙ”ති.",
                        "level": 2
                    },
                    {
                        "type": "heading",
                        "text": "16 - 19",
                        "level": 1
                    },
                    {
                        "type": "gatha",
                        "text": "චුදිතො වචීහි සතිමාභිනන්දෙ\nසබ්රහ්මචාරීසු ඛිලං පභින්දෙ,\nවාචං පමුඤ්චෙ කුසලං නාතිවෙලං\nජනවාදධම්මාය න චෙතයෙය්ය.",
                        "level": 2
                    },
                    {
                        "type": "paragraph",
                        "text": "**චුදිතො වචීහි සතිමාභිනන්දෙ**ති - ‘චුදිතො’ති උපජ්ඣායා වා ආචරියා වා සමානුපජ්ඣායකා වා සමානාචරියකා වා මිත්තා වා සන්දිට්ඨා වා සම්භත්තා වා සහායා වා චොදෙන්ති “ඉදං තෙ ආවුසො අයුත්තං, ඉදං තෙ අප්පත්තං, ඉදං තෙ අසාරුප්පං, ඉදං තෙ අසීලට්ඨ{1}න්ති සතිං උපට්ඨාපෙත්වා තං චොදනං නන්දෙය්ය අභිනන්දෙය්ය මොදෙය්ය අනුමොදෙය්ය ඉච්ඡෙය්ය සාදියෙය්ය පත්ථයෙය්ය පිහයෙය්ය අභිජප්පෙය්ය. යථා ඉත්ථි වා පුරිසො වා දහරො යුවා මණ්ඩනකජාතිකො සීසං නහානො උප්පලමාලං වා වස්සිකමාලං වා අධිමුත්තිකමාලං වා ලභිත්වා උභොහි හත්ථෙහි පටිග්ගහෙත්වා උත්තමඞ්ගෙ සිරස්මිං පතිට්ඨාපෙත්වා නන්දෙය්ය අභිනන්දෙය්ය මොදෙය්ය අනුමොදෙය්ය ඉච්ඡෙය්ය සාදියෙය්ය පත්ථයෙය්ය පිහයෙය්ය අභිජප්පෙය්ය, එවමෙවං සතිං උපට්ඨාපෙත්වා තං චොදනං නන්දෙය්ය අභිනන්දෙය්ය මොදෙය්ය අනුමොදෙය්ය ඉච්ඡෙය්ය සාදියෙය්ය පත්ථයෙය්ය පිහයෙය්ය අභිජප්පෙය්ය."
                    }
                ],
                "footnotes": [
                    {
                        "type": "footnote",
                        "text": "1. අසිලිට්ඨං - පු. PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 718,
            "pali": {
                "entries": [
                    {
                        "type": "gatha",
                        "text": "1. “නිධීනංව පචත්තාරං යං පස්සෙ වජ්ජදස්සිනං,\nනිග්ගය්හ වාදිං මෙධාවිං තාදිසං පණ්ඩිතං භජෙ.\nතාදිසං භජමානස්ස සෙය්යො හොති න පාපියො”ති{a}.",
                        "level": 1
                    },
                    {
                        "type": "gatha",
                        "text": "2. “ඔවදෙය්යනුසාසෙය්ය අසබ්භා ච නිවාරයෙ,\nසතඤ්හි සො පියො හොති අසතං හොති අප්පියො”ති{a}.",
                        "level": 1
                    },
                    {
                        "type": "unindented",
                        "text": "චුදිතො වචීභි සතිමාභිනන්දෙ."
                    },
                    {
                        "type": "paragraph",
                        "text": "**සබ්රහ්මචාරීසු ඛීලං පභින්දෙ**ති - ‘සබ්රහ්මචාරී’ති එකකම්මා එකුද්දෙසා සමසික්ඛකා. **සබ්රහ්මචාරීසු ඛිලං පහින්දෙ**ති සබ්රහ්මචාරීසු ආහතචිත්තතං ඛිලජාතතං පභින්දෙය්ය; පඤ්චපි චෙතො ඛිලෙ පභින්දෙය්ය; තයොපි චෙතොඛිලෙ පභින්දෙය්ය; රාගඛිලං දොසඛිලං මොහඛිලං භින්දෙය්ය පභින්දෙය්ය සම්භින්දෙය්යාති - සබ්රහ්මචාරීසු ඛිලං පභින්දෙ."
                    },
                    {
                        "type": "paragraph",
                        "text": "**වාචං පමුඤ්චෙ කුසලං නාතිවෙල**න්ති - ඤාණසමුට්ඨිතං වාචං මුඤ්චෙය්ය. අත්ථූපසංහිතං ධම්මූපසංහිතං කාලෙන සාපදෙසං පරියන්තවතිං වාචං මුඤ්චෙය්ය පමුඤ්චෙය්යාති - වාචං පමුඤ්චෙ කුසලං; **නාතිවෙල**න්ති ‘වෙලා’ති ද්වෙ වෙලා: කාලවෙලා ච සීලවෙලා ච. කතමා කාලවෙලා? කාලාතික්කන්තං වාචං න භාසෙය්ය, වෙලාතික්කන්තං වාචං න භාසෙය්ය, කාලවෙලාතික්කන්තං වාචං න භාසෙය්ය, කාලං අසම්පත්තං වාචං න භාසෙය්ය, වෙලං අසම්පත්තං වාචං න භාසෙය්ය, කාලවෙලං අසම්පත්තං වාචං න භාසෙය්ය."
                    },
                    {
                        "type": "gatha",
                        "text": "3. “යො වෙ කාලෙ අසම්පත්තෙ අතිවෙලං පභාසති,\nඑවං සො නිහතො සෙති කොකිලායෙව අත්රජො”ති{b}",
                        "level": 1
                    },
                    {
                        "type": "unindented",
                        "text": "අයං කාලවෙලා."
                    },
                    {
                        "type": "paragraph",
                        "text": "කතමා සීලවෙලා? රත්තො වාචං න භාසෙය්ය, දුට්ඨො වාචං න භාසෙය්ය, මූළ්හො වාචං න භාසෙය්ය, මුසාවාදං න භාසෙය්ය, පිසුනං වාචං න භාසෙය්ය, ඵරුසං වාචං න භාසෙය්ය, සම්ඵප්පලාපං න භාසෙය්ය න කථෙය්ය න භණෙය්ය න දීපයෙය්ය න වොහරෙය්ය. අයං සීලවෙලාති - වාචං පමුඤ්චෙ කුසලං නාතිවෙලං."
                    }
                ],
                "footnotes": [
                    {
                        "type": "footnote",
                        "text": "a. ධම්මපද - පණ්ඩිතවග්ග"
                    },
                    {
                        "type": "footnote",
                        "text": "b. කොකාලිකජාතක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 720,
            "pali": {
                "entries": [
                    {
                        "type": "paragraph",
                        "text": "**ජනවාදධම්මාය න චෙතයෙය්යා**ති - ‘ජනා’ති ඛත්තියා ච බ්රාහ්මණා ච වෙස්සා ච සුද්දා ච ගහට්ඨා ච පබ්බජිතා ච දෙවා ච මනුස්සා ච, ජනස්ස වාදාය උපවාදාය නින්දාය ගරහාය අකිත්තියා අවණ්ණහාරිකාය සීලවිපත්තියා වා ආචාරවිපත්තියා දිට්ඨිවිපත්තියා වා ආජීවවිපත්තියා වා න චෙතයෙය්ය චෙතනං න උප්පාදෙය්ය චිත්තං{1} න උප්පාදෙය්ය සඞ්කප්පං න උප්පාදෙය්ය මනසිකාරං න උප්පාදෙය්යාති - ජනවාදධම්මාය න චෙතයෙය්ය."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“චුදිතො වචීහි සතිමාභිනන්දෙ\nසබ්රහ්මචාරීසු ඛීලං පභින්දෙ,\nවාචං පමුඤ්චෙ කුසලං නාතිවෙලං\nජනවාදධම්මාය න චෙතයෙය්යා”ති.",
                        "level": 2
                    },
                    {
                        "type": "heading",
                        "text": "16 - 20",
                        "level": 1
                    },
                    {
                        "type": "gatha",
                        "text": "අථාපරං පඤ්ච රජානි ලොකො\nයෙසං සතිමා විනයාය සික්ඛෙ,\nරූපෙසු සද්දෙසු අථො රසෙසු\nගන්ධෙසු ඵස්සෙසු සහෙථ රාගං.",
                        "level": 2
                    },
                    {
                        "type": "paragraph",
                        "text": "**අථාපරං පඤ්ච රජානී ලොකෙ**ති - ‘ අථා’ති පදසන්ධි පදසංසග්ගො පදපාරිපූරි අක්ඛරසමවායො බ්යඤ්ජනසිලිට්ඨතා පදානුපුබ්බතාමෙතං අථාති. **පඤ්ච රජානී**’ති රූපරජො{2} සද්දරජො{2} ගන්ධරජො රසරජො ඵොට්ඨබ්බරජො."
                    },
                    {
                        "type": "gatha",
                        "text": "1. රාගො රජො න ච පන රෙණු වුච්චති\nරාගස්සෙතං අධිවචනං රජොති,\nඑතං රජං විප්පජහිත්ව{3} පණ්ඩිතා\nවිහරන්ති තෙ විගතරජස්ස සාසනෙ.",
                        "level": 2
                    },
                    {
                        "type": "gatha",
                        "text": "2. දොසො රජො න ච පන රෙණු වුච්චති\nදොසස්සෙතං අධිවචනං රජොති,\nඑතං රජං විප්පජහිත්ව පණ්ඩිතා\nවිහරන්ති තෙ විගතරජස්ස සාසනෙ.",
                        "level": 2
                    },
                    {
                        "type": "gatha",
                        "text": "3. මොහො රජො න ච පන රෙණු වුච්චති\nමොහස්සෙතං අධිවචනං රජොති,\nඑතං රජං විප්පජහිත්ව පණ්ඩිතා\nවිහරන්ති තෙ විගතරජස්ස සාසනෙ”ති{a}.",
                        "level": 2
                    },
                    {
                        "type": "paragraph",
                        "text": "**ලොකෙ**ති - අපායලොකෙ මනුස්සලොකෙ දෙවලොකො ඛන්ධලොකෙ ධාතුලොකෙ ආයතනලොකෙති - අථාපරං පඤ්ච රජානි ලොකෙ."
                    }
                ],
                "footnotes": [
                    {
                        "type": "footnote",
                        "text": "1. චිත්තසංකප්පං න උප්පාදෙය්ය - ස්යා PTS."
                    },
                    {
                        "type": "footnote",
                        "text": "2. රාගො - ස්යා PTS."
                    },
                    {
                        "type": "footnote",
                        "text": "3. විප්පජහිත්වා - සීමු. II."
                    },
                    {
                        "type": "footnote",
                        "text": "a. චූලපන්ථකජාතක."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 722,
            "pali": {
                "entries": [
                    {
                        "type": "paragraph",
                        "text": "**යෙසං සතිමා විනයාය සික්ඛෙ**ති - ‘යෙස’න්ති රූපරාගස්ස සද්දරාගස්ස ගන්ධරාගස්ස රසරාගස්ස ඵොට්ඨබ්බරාගස්ස; **සතිමා**ති “යා සති අනුස්සති පටිස්සති සති සරණතා ධාරණතා අපිලාපනතා අසම්මුස්සනතා සති සතින්ද්රියං සතිබලං සම්මාසති සතිසම්බොජ්ඣඞ්ගො එකායනමග්ගො; අයං වුච්චති සති.{a} ඉමාය සතියා උපෙතො සමුපෙතො උපගතො සමුපගතො උපපන්නො සම්පන්නො සමන්නාගතො, සො වුච්චති සතිමා. **සික්ඛෙ**ති තිස්සො සික්ඛා: අධිසීලසික්ඛා අධිචිත්තසික්ඛා අධිපඤ්ඤාසික්ඛා. කතමා අධිසීලසික්ඛා -පෙ- අයං අධිපඤ්ඤාසික්ඛා. **යෙසං සතිමා විනයාය සික්ඛෙ**ති සතිමා පුග්ගලො යෙසං රූපරාගස්ස සද්දරාගස්ස ගන්ධරාගස්ස රසරාගස්ස ඵොට්ඨබ්බරාගස්ස විනයාය පටිවිනයාය පහානාය වූපසමාය පටිනිස්සග්ගාය පටිප්පස්සද්ධියා අධිසීලම්පි සික්ඛෙය්ය, අධිචිත්තම්පි සික්ඛෙය්ය, අධිපඤ්ඤම්පි සික්ඛෙය්ය, ඉමා තිස්සො සික්ඛායො ආවජ්ජන්තො සික්ඛෙය්ය, ජානන්තො සික්ඛෙය්ය, -පෙ- සච්ඡිකාතබ්බං සච්ඡිකරොන්තො සික්ඛෙය්ය ආචරෙය්ය සමාචරෙය්ය සමාදාය වත්තෙය්යාති - යෙසං සතිමා විනයාය සික්ඛෙ."
                    },
                    {
                        "type": "paragraph",
                        "text": "**රූපෙසු සද්දෙසු අථො රසෙසු ගන්ධෙසු ඵස්සෙසු සහෙථ රාග**න්ති රූපෙසු සද්දෙසු ගන්ධෙසු රසෙසු ඵොට්ඨබ්බෙසු රාගං සහෙය්ය පරිසහෙය්ය අභිභවෙය්ය අජ්ඣොත්ථරෙය්ය පරියාදියෙය්ය මද්දෙය්යාති - රූපෙසු සද්දෙසු අථො රසෙසු ගන්ධෙසු ඵස්සෙසු සහෙථ රාගං."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“අථාපරං පඤ්ච රජානි ලොකෙ\nයෙසං සතිමා විනයාය සික්ඛෙ,\nරූපෙසු සද්දෙසු අථො රසෙසු\nගන්ධෙසු ඵස්සෙසු සහෙථ රාග”න්ති.",
                        "level": 2
                    },
                    {
                        "type": "heading",
                        "text": "16 - 21",
                        "level": 1
                    },
                    {
                        "type": "gatha",
                        "text": "එතෙසු ධම්මෙසු විනෙය්ය ඡන්දං\nභික්ඛු සතිමා සුවිමුත්තචිත්තො,\nකාලෙන සො සම්මා ධම්මං පරිවීමංසමානො\nඑකොදිභූතො විහනෙ තමං සො (ඉති භගවා).",
                        "level": 2
                    },
                    {
                        "type": "paragraph",
                        "text": "**එතෙසු ධම්මෙසු විනෙය්ය ඡන්ද**න්ති - ‘එතෙසූ’ති රූපෙසු සද්දෙසු ගන්ධෙසු රසෙසු ඵොට්ඨබ්බෙසු; **ඡන්දො**ති “යො කාමෙසු කාමච්ඡන්දො කාමරාගො කාමනන්දි කාමතණ්හා කාමසිනෙහො කාමපරිළාහො කාමමුච්ඡා කාමජ්ඣොසානං කාමොඝො කාමයොගො කාමූපාදානං -පෙ- කාමච්ඡන්දනීවරණංa. **එතෙසු ධම්මෙසු විනෙය්ය ඡන්ද**න්ති එතෙසු ධම්මෙසු ඡන්දං විනෙය්ය පටිවිනෙය්ය පජහෙය්ය විනොදෙය්ය බ්යන්තීකරෙය්ය අනභාවං ගමෙය්යාති - එතෙසු ධම්මෙසු විනෙය්ය ඡන්දං."
                    }
                ],
                "footnotes": [
                    {
                        "type": "footnote",
                        "text": "a. ධම්මසඞ්ගණි - චිත්තුප්පාදකණ්ඩ."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 724,
            "pali": {
                "entries": [
                    {
                        "type": "paragraph",
                        "text": "**භික්ඛු සතිමා සුවිමුත්තචිත්තො**ති - ‘භික්ඛූ’ති පුථුජ්ජනකල්යාණකො වා භික්ඛු සෙඛො වා භික්ඛු; **සතිමා**ති “යා සති අනුස්සති -පෙ- සම්මාසති සතිසම්බොජ්ඣඞ්ගො එකායනමග්ගො,” අයං වුච්චති සති. ඉමාය සතියා උපෙතො සමුපෙතො -පෙ- සො වුච්චති සතිමා; **භික්ඛු සතිමා සුවිමුත්තචිත්තො**ති පඨමං ඣානං සමාපන්නස්ස නීවරණෙහි චිත්තං මුත්තං විමුත්තං සුවිමුත්තං, දුතියං ඣානං සමාපන්නස්ස විතක්කවිචාරෙහි චිත්තං වුත්තං විමුත්තං සුවිමුත්තං. තතියං ඣානං සමාපන්නස්ස පීතියා ච චිත්තං මුත්තං විමුත්තං සුවිමුත්තං. චතුත්ථං ඣානං සමාපන්නස්ස සුඛදුක්ඛෙහි චිත්තං මුත්තං විමුත්තං සුවිමුත්තං. ආකාසානඤ්චායතනං සමාපන්නස්ස රූපසඤ්ඤාය පටිඝසඤ්ඤාය නානත්තසඤ්ඤාය චිත්තං මුත්තං විමුත්තං සුවිමුත්තං. විඤ්ඤාණඤ්චායතනං සමාපන්නස්ස ආකාසානඤ්චායතනසඤ්ඤාය චිත්තං -පෙ- ආකිඤ්චඤ්ඤායතනං සමාපන්නස්ස විඤ්ඤාණඤ්චායතනසඤ්ඤාය චිත්තං -පෙ- නෙවසඤ්ඤානාසඤ්ඤායතනං සමාපන්නස්ස ආකිඤ්චඤ්ඤායතනසඤ්ඤාය චිත්තං මුත්තං විමුත්තං සුවිමුත්තං. සොතාපන්නස්ස සක්කායදිට්ඨියා විචිකිච්ඡාය සීලබ්බතපරාමාසා දිට්ඨානුසයා විචිකිච්ඡානුසයා තදෙකට්ඨෙහි ච කිලෙසෙහි චිත්තං මුත්තං විමුත්තං සුවිමුත්තං. සකදාගාමිස්ස ඔළාරිකා කාමරාගානුසයා පටිඝානුසයා තදෙකට්ඨෙහි ච කිලෙසෙහි චිත්තං මුත්තං විමුත්තං සුවිමුත්තං. අනාගාමිස්ස අණුසහගතා කාමරාගසඤ්ඤොජනා පටිඝසඤ්ඤොජනා අණුසහගතා කාමරාගානුසයා පටිඝානුසයා තදෙකට්ඨෙහි ච කිලෙසෙහි චිත්තං මුත්තං විමුත්තං සුවිමුත්තං. අරහතො රූපරාගා අරූපරාගා මානා උද්ධච්චා අවිජ්ජාය මානානුසයා භවරාගානුසයා අවිජ්ජානුසයා තදෙකට්ඨෙහි ච කිලෙසෙහි බහිද්ධා ච සබ්බනිමිත්තෙහි චිත්තං මුත්තං විමුත්තං සුවිමුත්තන්ති - භික්ඛු සතිමා සුවිමුත්තචිත්තො."
                    },
                    {
                        "type": "paragraph",
                        "text": "**කාලෙන සො සම්මා ධම්මං පරිවීමංසමානො**ති - ‘ කාලෙනා’ති උද්ධතෙ චිත්තෙ සමාධිස්ස කාලො. සමාහිතෙ චිත්තෙ විපස්සනාය කාලො."
                    },
                    {
                        "type": "gatha",
                        "text": "1. කාලෙ පග්ගණ්හති චිත්තං නිග්ගණ්හාති පුනාපරෙ,{1}\nසංපහංසති කාලෙන කාලෙ චිත්තං සමාදහෙ,{2}\nඅජ්ඣුපෙක්ඛති කාලෙන සො යොගී කාලකොවිදො.",
                        "level": 1
                    },
                    {
                        "type": "gatha",
                        "text": "2. කිම්හි කාලම්හි පග්ගාහො කිම්හි කාලෙ විනිග්ගහො.\nකිම්හි පහංසනා කාලෙ සමථකාලො ච කීදිසො,\nඋපෙක්ඛාකාලං චිත්තස්ස කථං දස්සෙති යොගිනො?",
                        "level": 1
                    }
                ],
                "footnotes": [
                    {
                        "type": "footnote",
                        "text": "1. අථාපරෙ - PTS."
                    },
                    {
                        "type": "footnote",
                        "text": "2. සමාදහති - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 726,
            "pali": {
                "entries": [
                    {
                        "type": "gatha",
                        "text": "3. ලීනෙ චිත්තම්හි පග්ගාහො උද්ධතස්මිං හි නිග්ගහො,\nනිරස්සාදගතං චිත්තං සංපහංසෙය්ය තාවදෙ.",
                        "level": 1
                    },
                    {
                        "type": "gatha",
                        "text": "4. සම්පහට්ඨං යදා චිත්තං අලීනං භවතනුද්ධතං,\nසමථනිමිත්තස්ස සො{1} කාලො අජ්ඣත්තං රමයෙ මනො.",
                        "level": 1
                    },
                    {
                        "type": "gatha",
                        "text": "5. එතෙන මෙවුපායෙන{2} යදා හොති සමාහිතං,\nසමාහිතං චිත්තමඤ්ඤාය අජ්ඣුපෙක්ඛෙය්ය තාවදෙ.",
                        "level": 1
                    },
                    {
                        "type": "gatha",
                        "text": "6. එවං කාලවිදූ ධීරො කාලඤ්ඤූ කාලකොවිදො,\nකාලෙන කාලං චිත්තස්ස නිමිත්තමුපලක්ඛයෙ”ති.",
                        "level": 1
                    },
                    {
                        "type": "paragraph",
                        "text": "**කාලෙන සො සම්මා ධම්මං පරිවීමංසමානො**ති - ‘සබ්බෙ සඞ්ඛාරා අනිච්චා’ති සම්මා ධම්මං පරිවීමංසමානො, සබ්බෙ සඞ්ඛාරා දුක්ඛාති සම්මා ධම්මං පරිවීමංසමානො. සබ්බෙ ධම්මා අනත්තාති සම්මා ධම්මං පරිවීමංසමානො -පෙ- යං කිඤ්චි සමුදයධම්මං සබ්බං තං නිරොධධම්මන්ති සම්මා ධම්මං පරිවීමංසමානොති - කාලෙන සො සම්මා ධම්මං පරිවීමංසමානො."
                    },
                    {
                        "type": "paragraph",
                        "text": "**එකොදිභූතො විහනෙ තමං සොති භගවා**ති - ‘එකොදී’ති එකග්ගචිත්තො අවික්ඛිත්තචිත්තො අවිසාහටමානසො සමථො සමාධින්ද්රියං සමාධිබලං සම්මාසමාධීති එකොදිභූතො. **විහනෙ තමං සො**ති රාගතමං දොසතමං මොහතමං දිට්ඨිතමං මානතමං කිලෙසතමං දුච්චරිතතමං අන්ධකරණං අචක්ඛුකරණං අඤ්ඤාණකරණං පඤ්ඤානිරොධිකං විඝාතපක්ඛිකං අනිබ්බානසංවත්තනිකං හනෙය්ය විහනෙය්ය පජහෙය්ය විනොදෙය්ය බ්යන්තීකරෙය්ය අනභාවං ගමෙය්ය."
                    }
                ],
                "footnotes": [
                    {
                        "type": "footnote",
                        "text": "1. සමථස්ස ච - ස්යා. PTS."
                    },
                    {
                        "type": "footnote",
                        "text": "2. එතෙනෙව උපායෙන - සීමු. II. එතෙන යෙවුපායෙන - PTS."
                    }
                ]
            },
            "sinh": {
                "entries": [],
                "footnotes": []
            }
        },
        {
            "pageNum": 728,
            "pali": {
                "entries": [
                    {
                        "type": "paragraph",
                        "text": "**භගවා**ති ගාරවාධිවචනං. අපි ච භග්ගරාගොති භගවා, භග්ගදොසොති භගවා, භග්ගමොහොති භගවා, භග්ගමානොති භගවා, භග්ගදිට්ඨීති භගවා, භග්ගකණ්ටකොති භගවා, භග්ගකිලෙසොති භගවා, භජි විභජි පවිභජි ධම්මරතනන්ති භගවා. භවානං අන්තකරොති භගවා. භාවිතකායොති භගවා, භාවිතසීලො භාවිතචිත්තො භාවිතපඤ්ඤොති භගවා. භජි වා භගවා අරඤ්ඤෙ වනපත්ථානි පන්තානි සෙනාසනානි අප්පසද්දානි අප්පනිග්ඝොසානි විජනවාතානි මනුස්සරාහසෙය්යකානි පටිසල්ලානසාරුප්පානීති භගවා. භාගී වා භගවා චීවරිණ්ඩපාතසෙනාසනගිලානපච්චයභෙසජ්ජපරික්ඛාරානන්ති භගවා. භාගී ව භගවා අත්ථරසස්ස ධම්මරසස්ස විමුත්තිරසස්ස අධිසීලස්ස අධිචිත්තස්ස අධිපඤ්ඤායාති භගවා. භාගී වා භගවා චතුන්නං ඣානානං චතුන්නං අප්පමඤ්ඤානං චතුන්නං අරූපසමාපත්තීනන්ති භගවා. භාගී වා භගවා අට්ඨන්නං විමොක්ඛානං අට්ඨන්නං අභිභායතනානං නවන්නං අනුපුබ්බවිහාරසමාපත්තීනන්ති භගවා. භාගී වා භගවා දසන්නං සඤ්ඤාභාවනානං දසන්නං කසිණසමාපත්තීනං ආනාපානසතිසමාධිස්ස අසුභසමාපත්තියාති භගවා. භාගී වා භගවා චතුන්නං සතිපට්ඨානානං චතුන්නං සම්මප්පධානානං චතුන්නං ඉද්ධිපාදානං පඤ්චන්නං ඉන්ද්රියානං පඤ්චන්නං බලානං සත්තන්නං බොජ්ඣඞ්ගානං අරියස්ස අට්ඨඞ්ගිකස්ස මග්ගස්සාති භගවා. භාගී වා භගවා දසන්නං තථාගතබලානං චතුන්නං වෙසාරජ්ජානං චතුන්නං පටිසම්භිදානං ඡන්නං අභිඤ්ඤානං ඡන්නං බුද්ධධම්මානන්ති භගවා. -"
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        },
        {
            "pageNum": 730,
            "pali": {
                "entries": [
                    {
                        "type": "paragraph",
                        "text": "’භගවා’ති නෙතං නාමං මාතරා කතං, න පිතරා කතං, න භාතරා කතං, න භගිනියා කතං, න මිත්තාමච්චෙහි කතං. න ඤාතිසාලොහිතෙහි කතං, න සමණබ්රාහ්මණෙහි කතං, න දෙවතාහි කතං. විමොක්ඛන්තිකමෙතං බුද්ධානං භගවන්තානං බොධියා මූලෙ සහ සබ්බඤ්ඤුතඤාණස්ස පටිලාභා සච්ඡිකාපඤ්ඤත්ති යදිදං භගවාති - එකොදිභූතො විහනෙ තමං සොති භගවා."
                    },
                    {
                        "type": "unindented",
                        "text": "තෙනාහ භගවා:"
                    },
                    {
                        "type": "gatha",
                        "text": "“එතෙසු ධම්මෙසු විනෙය්ය ඡන්දං\nභික්ඛු සතිමා සුවිමුත්තචිත්තො,\nකාලෙන සො සම්මා ධම්මං පරිවීමංසමානො\nඑකොදිභූතො විහනෙ තමං සො (ති භගවා”ති. )",
                        "level": 2
                    },
                    {
                        "type": "centered",
                        "text": "සොළසමො සාරිපුත්තසුත්තනිද්දෙසො සමත්තො.",
                        "level": 1
                    },
                    {
                        "type": "centered",
                        "text": "මහානිද්දෙසපාළි නිට්ඨිතා.",
                        "level": 2
                    }
                ],
                "footnotes": []
            },
            "sinh": {
                "entries": [],
                "footnotes": []
            }
        }
    ],
    "bookId": 35,
    "pageOffset": 0,
    "collection": "mula"
}